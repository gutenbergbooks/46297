<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  La quaderna di Nanni, di Valentino Carrera
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2;}
p.indr {text-align: right; margin-right: 5%;}
p.stagedir {margin-left: 40%; text-indent: -1.5em; font-size: 90%;}
p.pers {text-align: center; margin-bottom: 1.5em;}
.center {text-align: center; text-indent: 0;}

div.titlepage {text-align: center; margin: 2em 5%; padding-bottom: 2em; padding-top: 3em; page-break-before: always; page-break-after: always;}
div.verso {text-align: center; padding-top: 2em; font-size: 95%;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 200%; margin-bottom: 2em;}
h2 {font-size: 140%; margin-top: 1em; margin-bottom: 2em;}
h3 {font-size: 120%;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.tiny {width: 10%; margin-left: 45%; margin-right: 45%;}

.pagenum  {position: absolute; right: 5%; font-style: normal;
  font-weight: normal; font-size: 65%; text-align: right; color: #999999;
  background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.small {font-size: 85%;}
.large {font-size: 115%;}
.x-large {font-size: 130%;}
.xx-large {font-size: 150%;}
.g {letter-spacing: .2em;}
.smcap {font-variant: small-caps; font-style: normal;}
.upright {font-style: normal;}

ul {list-style-type: none;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

.poem {text-align: left; font-size: 95%; margin: 1.5em 10%;}
.inl {display: inline-block;}
.poem p {margin: 0; padding-left: 3em; text-indent: -3em;}
.poem p.i2 {text-indent: -1em;}
.poem p.i6 {text-indent: 6em;}
.poem p.pad {padding-top: 1em;}
.poem-container {text-align: right; margin-top: 2em;}

    </style>
  </head>
<body>

<div class="chapter">
<h1>
LA QUADERNA DI NANNI
</h1>

<hr class="mid" />
</div>

<div class="titlepage">
<p>
LE
</p>
<p class="xx-large g">
COMMEDIE
</p>
<p class="small">
DI
</p>
<p class="x-large">
VALENTINO CARRERA
</p>

<div class="poem-container">
<div class="poem inl">
<p class="i2">..... Se voeren sti poetta</p>
<p>Ciappottan i passion, moeven el cœur,</p>
<p>Hann de toccann i tast che ne diletta,</p>
<p>Ciapann, come se dis, dove ne dœur;</p>
<p>Senza andà sui baltresch a tirà a man</p>
<p>I coregh e i scuffion gregh e roman!</p>
<p class="i6 pad"><span class="smcap">Carlo Porta.</span></p>
</div>
</div>

<hr class="tiny" />

<p class="large">
VOLUME PRIMO
</p>

<hr class="tiny" />

<p class="pad4">
TORINO<br />
<span class="small">TIPOGRAFIA L. ROUX E C.<br />
1887</span>
</p>
</div>

<div class="verso">

<hr class="mid" />

<p>
<i>L'editore e l'autore, osservati tutti gli obblighi, intendono di
fruire di tutti i diritti della proprietà sia per la riproduzione
e la traduzione, che per la rappresentazione.</i>
</p>

<p class="pad2 indr">
(918)
</p>

<hr class="mid" />
</div>

<div class="somm">
<h2>
INDICE
</h2>

<p class="center large"><a href="#notizia">NOTIZIA</a><br />
<a href="#primo">ATTO PRIMO</a><br />
<a href="#secondo">ATTO SECONDO</a><br />
<a href="#terzo">ATTO TERZO</a></p>

<hr class="pad2" />
</div>

<div class="chapter">
<p>
<span class="pagenum" id="Page_1">[1]</span>
</p>

<h2>
LA QUADERNA DI NANNI
</h2>

<p class="center large">
COMMEDIA IN TRE ATTI
</p>
</div>

<div class="chapter">
<p>
<span class="pagenum" id="Page_3">[3]</span>
</p>

<h2><a id="notizia"></a>
NOTIZIA
</h2>

<p>
L'autore scrisse fin dal 1856 una commedia, la
sua prima, e forse, per l'intendimento civile, il primo
saggio, cronologicamente, della moderna commedia popolare,
sul medesimo argomento della passione per il
giuoco del lotto. <i>Il Lotto</i>, rappresentato nelle Marche
dalla Compagnia di Antonio Stacchini e stampato per
giunta in Intra dal Gaetini, non fece nè caldo nè
freddo: non faceva nè ridere nè piangere! <i>La quaderna
di Nanni</i>, scritta invece, di getto, dopo qualche
anno di cura letteraria alla scuola del popolo meno
amico della rettorica e più sensibile alla comicità, ebbe
ben diversa la sorte.
</p>

<p>
Rappresentata per la prima volta la sera del 26
marzo 1870 al teatro Alfieri in Firenze dalla Compagnia
Pesaro, Bollini e Kodermann, ottenne concorde
il suffragio del pubblico e della critica, il premio
toscano, l'onore di essere tradotta in tedesco e la
desideratissima fortuna di essere interpretata dai
nostri più valorosi attori. Si ricordano qui con animo
sempre grato i nomi di Alamanno Morelli, Luigi
Bellotti-Bon, Ernesto e Cesare Rossi, Antonio Papadopoli,
Alessandro Salvini, Raffaello Landini, Antonio
Zerri, Claudio Leigheb, Giustino Pesaro, Argia
Santocchi, Marianna Morolin e Virginia Marini.
</p>

<p>
Già si sa, <i>habent sua fata comœdiæ!</i>
</p>
</div>

<div class="chapter">
<p>
<span class="pagenum" id="Page_4">[4]</span>
</p>

<h2>
INTERLOCUTORI
</h2>

<ul>
<li>NANNI, ciabattino, e</li>
<li>MARIA, genitori di</li>
<li>FIORENZA, cucitrice di bianco, e di</li>
<li>ORESTE, venditore di giornali.</li>
<li>BOBI, venditore di pane di ramerino.</li>
<li>ANDREA, tappezziere, padre di</li>
<li>LUIGI, stipettaio.</li>
<li>BONAVENTURA.</li>
</ul>

<p class="pad2">
<i>L'azione si finge in Firenze, in una povera stanza al piano
terreno di una casa antica: le pareti nude, chiazzate qua e là
dall'unto e dall'umido; il soffitto ad impalcatura, affumicato.</i>
</p>

<p>
<i>In fondo, nel mezzo, la porta d'ingresso che mette in un vicolo:
appeso alla parete sulla porta stessa, un quadro ad olio
di Madonna colla cornice dorata, dinanzi al quale arde un
lumicino durante il primo atto. A destra dello spettatore un
uscio a muro che scorge ad un'altra stanza.</i>
</p>

<p>
<i>Sulla scena: in fondo a destra, un lettuccio nascosto da una
scena a paravento; a sinistra un armadio. A filo di sipario:
a destra un tavolo, su cui stanno uno scaldino di terra cotta
ed una panierina col necessario per cucire; a sinistra il deschetto
di Nanni coi ferri del mestiere, forme, stivaletti usati,
e ciabatte; appoggiato al deschetto un paio di stivaloni da
caccia sulle forme. Una panca per Bobi a sinistra lungo la
parete ed accosto al deschetto; due seggiole impagliate presso
il tavolo a destra, e due altre in fondo, una delle quali sgangherata
e zoppa.</i>
</p>

<p>
<i>È giorno.</i>
</p>
</div>

<div class="chapter">
<p>
<span class="pagenum" id="Page_5">[5]</span>
</p>

<h2><a id="primo"></a>
ATTO PRIMO
</h2>

<h3>
SCENA I.
</h3>

<p class="pers">
<i><span class="upright">ORESTE</span> in maniche di camicia che finisce di mangiare un
po' di pane, e <span class="upright">MARIA</span> che gli rattoppa in fretta la giacchetta.</i>
</p>

<p>
<span class="smcap">Maria.</span> — Ma santa pazienza, come posso io ancora rammendarti
la giacchetta, se non regge più il punto? <i>(seguita
a cucire)</i>.
</p>

<p>
<span class="smcap">Oreste.</span> — L'ha bisogno di riforma. Mamma, stamattina
non si mangia la minestra?
</p>

<p>
<span class="smcap">Maria.</span> — Quando tornerai, se avrai venduto tutti i giornali.
</p>

<p>
<span class="smcap">Oreste.</span> — Ma io non posso gridar forte, se ho lo stomaco
vuoto.
</p>

<p>
<span class="smcap">Maria.</span> — To', e quel pane che hai finito ora di mangiare
non lo conti nulla?
</p>

<p>
<span class="smcap">Oreste</span> <i>(con voce garrula e piagnolosa)</i>. — Io ho dell'altra
fame.....
</p>

<p>
<span class="smcap">Maria.</span> — Via, Oreste, sii buono!
</p>

<p>
<span class="smcap">Oreste.</span> — Buono, buono, colla pancia vuota... <i>(risoluto)</i>
Oh! insomma, se non mi dài qualche altra cosa, i primi quattrini
che piglio coi giornali, li spendo tutti dal pizzicagnolo!
</p>

<p>
<span class="smcap">Maria.</span> — Che! non lo dire neppur per sogno! Pensa che
col tuo guadagno si ha da desinare tutti.
</p>

<p>
<span class="smcap">Oreste.</span> — È sempre così! E la mia sorella non guadagna
anche lei? E tu? E il babbo?
</p>

<p>
<span class="smcap">Maria.</span> — Sì; ma lo sai, abbiamo tante spese, tanti debiti...
</p>

<p>
<span class="smcap">Oreste.</span> — Già; ma intanto mentre il babbo va all'osteria,
io mi devo contentare d'un rosicchio di pane.
</p>

<p>
<span class="smcap">Maria.</span> — Sta zitto, per carità!... Eccolo che torna... e
bada che non è di buon umore...
</p>

<p class="stagedir">
(va incontro a Nanni, mentre Oreste ingrugnato scende alla
ribalta brontolando).
</p>

<p>
<span class="smcap">Oreste.</span> — (Bella giustizia! a me mi tocca mantenere la
casa, e poi, se fiato, il babbo mi piglia a schiaffi; no, non è
giusta un accidente!) <i>(forte)</i> Io ho dell'altra fame!
</p>

<p>
<span class="pagenum" id="Page_6">[6]</span>
</p>

<h3>
SCENA II.
</h3>

<p class="pers">
<i><span class="upright">NANNI</span> colla pipa in bocca, male in arnese, col suo grembialetto
di cuoio, dalla comune. <span class="smcap">Detti.</span></i>
</p>

<p>
<span class="smcap">Nanni</span> <i>(di pessimo umore)</i>. — Che cosa fa ancora qui
questo bel mobile?
</p>

<p>
<span class="smcap">Maria.</span> — L'ho trattenuto io per rimendargli la giacchetta
<i>(la porge ad Oreste)</i>.
</p>

<p>
<span class="smcap">Oreste.</span> — La chiama una giacchetta lei! <i>(la indossa)</i>.
</p>

<p>
<span class="smcap">Nanni.</span> — Ora dunque, te ne vai, sì o no, a pigliare i
tuoi giornali?
</p>

<p>
<span class="smcap">Oreste.</span> — Sono due passi e ci ho tempo.
</p>

<p>
<span class="smcap">Nanni.</span> — Tanto meglio se c'è tempo; sarai il primo ad
averli.
</p>

<p>
<span class="smcap">Oreste.</span> — Gli è che coi giornali mi piglio anche gli
scappellotti dai compagni.
</p>

<p>
<span class="smcap">Nanni.</span> — E tu rendigli, poltrone! <i>(siede al bischetto)</i>.
</p>

<p>
<span class="smcap">Maria</span> <i>(a Nanni)</i>. — Bravo! Begli esempi! <i>(ad Oreste)</i>
Se tu non facessi il monello, gli altri non ti picchierebbero.
</p>

<p>
<span class="smcap">Oreste.</span> — Oh! insomma, io non ho più voglia di fare il
giornalista!
</p>

<p>
<span class="smcap">Maria.</span> — E allora andrai a scuola...
</p>

<p>
<span class="smcap">Nanni.</span> — No! no! non si va a scuola; si guadagna il
pane; di giorno le gazzette per le strade, e la sera li solfini
nei caffè... Siamo intesi, eh?
</p>

<p>
<span class="smcap">Maria.</span> — Il meglio sarebbe metterlo a fare il legnaiuolo
con Andrea.
</p>

<p>
<span class="smcap">Nanni.</span> — Ma che legnaiuolo! Oreste guadagna la sua
brava lira al giorno, e Andrea la sarebbe grassa se gli desse
cinque soldi!... Animo, meno chiacchiere.
</p>

<p>
<span class="smcap">Maria.</span> — Marito mio, tu non pensi che presto sarà un
uomo, e buono a nulla...
</p>

<p>
<span class="smcap">Nanni.</span> — Farà il soldato. E basta, dico. E tu vattene.
</p>

<p>
<span class="smcap">Oreste.</span> — Io ho dell'altra fame!
</p>

<p>
<span class="smcap">Nanni.</span> — Ah! allora gli è un altro paio di maniche.....
Maria, dàgli da mangiare e sbrigati.
</p>

<p>
<span class="pagenum" id="Page_7">[7]</span>
<span class="smcap">Oreste.</span> — Lo senti se ho ragione? Non c'è più nessuno
che faccia il giornalista per amor di Dio!
</p>

<p>
<span class="smcap">Maria.</span> — Come ho da fare a dargli da mangiare, se non
ho un quattrino in tasca?
</p>

<p>
<span class="smcap">Nanni</span> <i>(con ira)</i>. — Tu non hai un quattrino?
</p>

<p>
<span class="smcap">Maria.</span> — To', o chi me gli deve dare?
</p>

<p>
<span class="smcap">Nanni</span> <i>(tra sè)</i>. — (È vero... li ho giuocati tutti ieri!!)
</p>

<p>
<span class="smcap">Oreste</span> <i>(accostandosi a Nanni)</i>. — O dunque che ne faccio
della mia fame?
</p>

<p>
<span class="smcap">Maria.</span> — Smetti, che un bel pezzo di pane te lo sei pur
mangiato.
</p>

<p>
<span class="smcap">Nanni.</span> — E stai qui a brontolare?... <i>(alzandosi e minacciandolo
con una striscia di cuoio)</i>. Aspetta che te la levo io
subito la fame...
</p>

<p>
<span class="smcap">Maria.</span> — Nanni!
</p>

<h3>
SCENA III.
</h3>

<p class="pers">
<i><span class="upright">FIORENZA</span> dal fondo in abito dimesso, ma pulito, con un involto
di cortine che va a deporre sul tavolo. <span class="smcap">Detti.</span></i>
</p>

<p>
<span class="smcap">Oreste.</span> — Sorella, sorella, difendimi!
</p>

<p class="stagedir">
(correndo in giro dal proscenio alla comune più per far
chiasso che per paura).
</p>

<p>
<span class="smcap">Fior.</span> — Dove vai con quel viso sudicio?
</p>

<p>
<span class="smcap">Oreste.</span> — Me lo sono lavato domenica.
</p>

<p>
<span class="smcap">Fior.</span> — Va subito a pulirti... Guarda che mani! Come
hai coraggio di offrire un giornale con quelle mani?
</p>

<p>
<span class="smcap">Oreste.</span> — Diranno che l'ho scritto io <i>(via dalla destra;
Nanni lavora, ma di poca voglia, zufolando)</i>.
</p>

<p>
<span class="smcap">Fior.</span> — Come stai, mamma? Un po' meglio, non è vero?
Ma sta a sedere, non ti straccare inutilmente.
</p>

<p>
<span class="smcap">Maria.</span> — Devo salire dai pigionali, lo sai pure.
</p>

<p>
<span class="smcap">Fior.</span> — No, no, ci andrò io. Guarda che benedetta donna
tu sei; non ti reggi ritta, e vorresti andar su a rifare quattro
letti... <i>(sottovoce)</i> Quando sarò moglie di Luigi, ci penserò io
a fare imparare un mestiere a Oreste; così tu starai più tranquilla.
</p>

<p>
<span class="pagenum" id="Page_8">[8]</span>
<span class="smcap">Maria.</span> — Speriamolo, cara la mia Fiorenza..... Se non
avessi te... a quest'ora sarei morta.
</p>

<p>
<span class="smcap">Fior.</span> — Oh non dire così, cara mamma!
</p>

<h3>
SCENA IV.
</h3>

<p class="pers">
<i><span class="upright">ORESTE</span> dalla destra. <span class="smcap">Detti.</span></i>
</p>

<p>
<span class="smcap">Nanni.</span> — Sicchè si va o non si va?
</p>

<p>
<span class="smcap">Oreste.</span> — L'acqua è tanto fredda! Guarda che geloni!
</p>

<p>
<span class="smcap">Fior.</span> — Sei in un bello stato! Se arrivo a comprarmi
una macchina da cucire, coi primi guadagni ti vesto di
nuovo...
</p>

<p>
<span class="smcap">Nanni.</span> — Sì, brava, vestilo di nuovo; non venderà più
nè un giornale, nè un mazzo di zolfini!
</p>

<p>
<span class="smcap">Fior.</span> — Ne venderà anche di più, perchè nessuno avrà
paura d'accostarglisi... Alla fin fine non chiede l'elemosina!
Ora vai, e corri.
</p>

<p>
<span class="smcap">Oreste</span> <i>(colla solita voce lamentosa)</i>. — Io ho i geloni.
</p>

<p>
<span class="smcap">Nanni.</span> — Corri, li perderai per la strada.
</p>

<p>
<span class="smcap">Oreste.</span> — Come faccio a correre con queste ciabatte?
</p>

<p>
<span class="smcap">Nanni.</span> — Vuoi giuocare che ti fo' correr io?
</p>

<p>
<span class="smcap">Oreste.</span> — Cuccù! <i>(fugge dal fondo)</i>.
</p>

<p>
<span class="smcap">Nanni.</span> — Bel rispetto al padre gl'insegnate!
</p>

<p>
<span class="smcap">Maria.</span> — È meglio che io stia zitta.
</p>

<p>
<span class="smcap">Nanni.</span> — Vi farà un bell'onore uno sbarazzino di quella
fatta! <i>(una pausa)</i>.
</p>

<p>
<span class="smcap">Fior.</span> — Babbo, lascia che ti faccia una domanda. Io
aveva pochi anni quando la zia buon'anima mi prese con sè...
Ella fu per me quasi una madre. Dopo dieci anni io ritorno
con voi, e quando parlate di me alla gente del vicinato mi
levate a cielo perchè ho voglia di lavorare, mi piace di essere
pulita, ed ho imparato, in grazia della povera zia, un
mestiere, e so leggere e scrivere... Dunque se la zia ch'era
una povera donna potè educarmi così, e voi siete tanto contenti
di me, perchè non tirate su nello stesso modo anche Oreste?
</p>

<p>
<span class="smcap">Nanni.</span> — Chiedine alla sua mamma. Io non ho tempo da
buttar via con lui.
</p>

<p>
<span class="pagenum" id="Page_9">[9]</span>
<span class="smcap">Maria.</span> — Senti, almeno, almeno non lo fare uscire di
casa con quelle povere scarpe rotte...
</p>

<p>
<span class="smcap">Nanni</span> <i>(cantarella fra i denti)</i>.
</p>

<p>
<span class="smcap">Maria.</span> — Nanni, mi pare che lavorando tutte e due giorno
e notte si abbia pure il diritto di dire una parola.
</p>

<p>
<span class="smcap">Nanni</span> <i>(si alza e scende)</i>. — Ma che diritto? Ma che mi
state a rompere le tasche col figlio, le ciabatte e il diavolo
che se le porti! Io so dove volete venire coi vostri discorsi...
Ebbene sì, ho giuocato, giuoco e giuocherò fino a che non
abbia vinto... Oh!
</p>

<p>
<span class="smcap">Fior.</span> — Intanto tu perdi un monte di denari.
</p>

<p>
<span class="smcap">Maria.</span> — Ah, se tu dessi retta a chi ti vuol bene!
</p>

<p>
<span class="smcap">Nanni.</span> — Non vi voglio forse bene io? Non è forse per
vedervi felici, ricche, che mi sacrifico tutte le settimane?
</p>

<p>
<span class="smcap">Maria.</span> — Tu sacrifichi te e noi, perchè con quello che
possiamo guadagnare, avremmo tanto da campare discretamente
ed onoratamente...
</p>

<p>
<span class="smcap">Nanni.</span> — O cos'è questo onoratamente, signora avvocatessa?
Che faccio del torto a qualcheduno io?
</p>

<p>
<span class="smcap">Maria.</span> — A te e a noi!
</p>

<p>
<span class="smcap">Fior.</span> — Sicuro!
</p>

<p>
<span class="smcap">Nanni.</span> — Oh! sentiamo anche la figliuola ora!
</p>

<p>
<span class="smcap">Fior.</span> — Ma credi tu che io non sappia che non c'è più
una bottega in tutto il borgo in cui possiamo trovare una
libbra di riso a credito? Credi che non sappia che quel po'
di roba che t'ha portato la mamma, è tutta al Monte di
pietà? Non sai che la tua figliuola non può passare una volta
dinanzi a certe botteghe senza sentir parole che le fanno fare
il viso rosso dalla vergogna?... Oh! se tu non facessi soffrire
che me, io non mi lagnerei; sono giovane, ho coraggio, ho
fede... Ma la mamma! Sentile un po' le mani... ha la febbre
addosso! <i>(moto di Nanni)</i> e tu mi parli di non fare torto
a nessuno!
</p>

<p>
<span class="smcap">Nanni</span> <i>(confuso)</i>. — Sta zitta! sta zitta! <i>(chiamandola a
sè con un certo mistero)</i>. Gli è sabato, sai, oggi? E io ho
giuocato certi numeri... ma che numeri! Tutti cabalati! E che
cabala! E son cinque, nientemeno! Senti che bei numeri: 13,
33, 55, 90, 81... Eh? Tu vedrai se non escono tutti! To'...
o che non ho a vincere anch'io una volta?
</p>

<p>
<span class="pagenum" id="Page_10">[10]</span>
<span class="smcap">Fior.</span> — Dio! Dio! questa speranza sarà la nostra rovina!
</p>

<p>
<span class="smcap">Nanni.</span> — Ma che rovina! Dio volesse fossi ancora a tempo
a rovinarmi! Ma siamo rovinati di già, e appunto per questo
non voglio rinunziare alla sola speranza che ci può arricchire.
Oh sono tanti, tanti anni che l'aspetto questa fortuna! Un
giorno viene a tutti grande o piccina, a chi ha costanza; e
non verrà a me, proprio perchè sono Nanni? Ma allora lassù
non ci sarebbe più senso comune!
</p>

<p>
<span class="smcap">Maria.</span> — Tu mi farai prima morire di crepacuore!
</p>

<p>
<span class="smcap">Fior.</span> — Allora... quando non avrete più la vostra Maria,
e la vostra figliuola sarà disgraziata per sempre... che cosa
ne farete della vostra ricchezza?
</p>

<p>
<span class="smcap">Nanni</span> <i>(stizzito)</i>. — Ma guarda: per fare il loro bene mi
squattrino, e loro si ostinano a non volere capir nulla!... Vado
via, chè se resto ne dico più che non ne vorreste sentire!
</p>

<p>
<span class="smcap">Maria.</span> — Nanni, per carità!
</p>

<p>
<span class="smcap">Nanni.</span> — Ma che carità, che Nanni! Aria! aria! E quando
qui e quando là..... Quando sarai morta, amen, ne sposerò
un'altra! <i>(esce dal fondo brontolando)</i>.
</p>

<p>
<span class="smcap">Fior.</span> — Babbo! — Oh! mai più sarà contento Andrea
che il suo figliuolo mi sposi!
</p>

<p>
<span class="smcap">Maria.</span> — Speriamo ch'egli non sappia nulla... Di', Fiorenza,
io salgo su da quei pigionali...
</p>

<p>
<span class="smcap">Fior.</span> — Domando io come si fa a lavorare con queste
spine nel cuore, come si fa a cucire quando si hanno gli occhi
gonfi dall'aver pianto! Andrea mi raccomandò questo lavoro...
lo aspettano in bottega... Ma pure, aspetta... verrò con te a
darti una mano.
</p>

<p>
<span class="smcap">Maria.</span> — No, lascia stare... andrò a dire che per oggi
mi scusino... Oh che vita. Vergine santa! <i>(via dal fondo)</i>.
</p>

<p>
<span class="smcap">Fior.</span> <i>(si asciuga gli occhi e si pone a lavorare)</i>. — Ho
le mani intirizzite dal freddo e lo scaldino è spento... Chi ti
avrebbe detto, Fiorenza, quando eri colla zia che avresti dovuto
mangiare di questo pane con tuo padre?... Ma se Andrea
che è così contento del mio lavoro mi desse per marito il
suo Luigi, con lui non avrei certo mai a patire questi guai!
Non ha che il vizio di fumare... ma lavora tanto! E poi mi
dice che i sigari sono sempre più cattivi... Tanto meglio,
dico io, così smetterà più presto... A proposito di fumare,
<span class="pagenum" id="Page_11">[11]</span>
quel signore che sta sul canto della strada, e che quando
esco di casa ed alzo gli occhi, lo vedo sempre là dietro le
invetriate che fuma e mi saluta..... scommetto che era lui
quello che mentre svoltava stamane il canto della strada mi
ha detto: addio, angiolo del mio paradiso! Se è lui, se crede
di farmi piacere, si sbaglia; preferisco il mio purgatorio...
Ah! se fosse Luigi... allora sì che lo capirei il paradiso!
</p>

<h3>
SCENA V.
</h3>

<p class="pers">
<i><span class="upright">LUIGI</span> dal fondo. <span class="smcap">Detta.</span></i>
</p>

<p>
<span class="smcap">Luigi.</span> — Renzina!
</p>

<p>
<span class="smcap">Fior.</span> <i>(senza alzarsi)</i>. — Venite, Luigi, venite.
</p>

<p>
<span class="smcap">Luigi.</span> — Ho due notizie da darvi, due! Indovinate...
</p>

<p>
<span class="smcap">Fior.</span> — Buone? Non mi fate tremare!
</p>

<p>
<span class="smcap">Luigi.</span> — Quel negoziante di cui vi ho parlato ieri acconsente
a cedervi la macchina da cucire: sarà pagata a piccole
rate mensili da mio padre che riterrà pochi centesimi al
giorno sul prezzo dei vostri lavori.
</p>

<p>
<span class="smcap">Fior.</span> — E basterà?
</p>

<p>
<span class="smcap">Luigi.</span> — Quando è lui che piglia sopra di sè il debito!
</p>

<p>
<span class="smcap">Fior.</span> — Oh! Dio lo benedica! Voi non sapete che piacere
mi fa in questo momento questa notizia!...
</p>

<p>
<span class="smcap">Luigi.</span> — Sì? Ma l'altra? <i>(ride)</i> Altro che macchina!...
</p>

<p>
<span class="smcap">Fior.</span> <i>(con una tinta di malizia)</i>. — Una notizia anche
più buona della prima? Dunque? Dite... via!
</p>

<p>
<span class="smcap">Luigi</span> <i>(con comica solennità)</i>. — Mio padre si è levato il suo
grembiale di tela, ha preso il cappello e mi ha detto: ora
faccio una corsa per certe informazioni; ma fra un'ora andremo
da Nanni tutti e due!
</p>

<p>
<span class="smcap">Fior.</span> <i>(sorgendo in piedi)</i>. — Dite davvero?
</p>

<p>
<span class="smcap">Luigi.</span> — Si, Renzina; presto sarete mia!
</p>

<p>
<span class="smcap">Fior.</span> — Oh! sarebbe troppa felicità!
</p>

<p>
<span class="smcap">Luigi.</span> — Non siete contenta?
</p>

<p>
<span class="smcap">Fior.</span> <i>(asciugandosi una lacrima)</i>. — Se sono contenta!
</p>

<p>
<span class="smcap">Luigi.</span> — Con quei lucciconi?
</p>

<p>
<span class="smcap">Fior.</span> — Voi non potete capire quel che sento qui... anche
per riguardo alla mia famiglia.
</p>

<p>
<span class="pagenum" id="Page_12">[12]</span>
<span class="smcap">Luigi.</span> — Ma io spero che sarà la medesima cosa che sento
anch'io qui... Solamente quello che sento io è tutto per voi
sola! Cara Fiorenza, sarete mia una volta, finalmente!
</p>

<p>
<span class="smcap">Fior.</span> — Oh sì!... sarò felice... ne ho tanto bisogno! Ma lasciatemi
finire questo lavoro... ancora due punti... (O la mia
povera mamma, come sarai consolata!)... Vedete, colla macchina
questa sorta di lavori si fanno con un terzo di tempo,
e anche più regolari...
</p>

<p>
<span class="smcap">Luigi.</span> — (Quanto sono fortunato! una ragazza come questa,
no, nemmeno a farla apposta!)
</p>

<p>
<span class="smcap">Fior.</span> — Ecco il lavoro bell'e finito... Aiutatemi a piegarle...
Luigi, queto, veh! e facciamo le cose per bene...
Ora, aspettate un momento, che vostro padre non trovi almeno
la casa in disordine... La nostra, se Dio vuole, sarà
ben diversa... Ma voi, quando sarete mio marito, mi vorrete
sempre bene?
</p>

<p>
<span class="smcap">Luigi.</span> — Se vi vorrò bene? O che si può smettere quando
si è cominciato a volervene?
</p>

<p>
<span class="smcap">Fior.</span> — Eppure io so di certa gente che s'è sposata per
amore, e poi... e poi... È vero che la miseria spiega molte cose!
</p>

<p>
<span class="smcap">Luigi.</span> — Brava, e le scusa. Ma fra i ricchi non c'è
scusa quando non sono d'accordo. Guardate queste tende:
sono per una coppia di questo genere: il marito da una parte
e la signora dall'altra... Ma perchè? Il marito è un poco di
buono, la moglie leggerina come il sughero... Ma noi non saremo
così, perchè ci vogliamo di quel bene che è come il
vino buono; invecchia, ma più invecchia e meglio diventa!
</p>

<p>
<span class="smcap">Fior.</span> <i>(ridendo)</i>. — Allora io voglio che campiamo fino a
cent'anni.
</p>

<p>
<span class="smcap">Luigi.</span> — Ed io a cent'anni troverò ancora una parola
per dirvi che siete tutto il mio amore!
</p>

<p>
<span class="smcap">Fior.</span> <i>(porgendogli la destra)</i>. — Dio vi ascolti!
</p>

<h3>
SCENA VI.
</h3>

<p class="pers">
<i><span class="upright">NANNI</span> dal fondo. <span class="smcap">Detti.</span></i>
</p>

<p>
<span class="smcap">Luigi.</span> — Buon giorno, Nanni: sono venuto a prendere
queste tende... Volete un sigaro?
</p>

<p>
<span class="pagenum" id="Page_13">[13]</span>
<span class="smcap">Nanni.</span> — Venga, venga sempre...! Addio, Gigi...
</p>

<p>
<span class="smcap">Luigi.</span> — Addio, Nanni... <i>(esce con Fiorenza dal fondo)</i>.
</p>

<p>
<span class="smcap">Nanni.</span> — C'è sempre un'ora... Avrò vinto? I miei numeri
mi paiono buoni: sono simpatici, e non sono usciti da un
pezzo... Sicuro, non sono numeri di morti... Mai, mai un bel
sogno con mio padre buon'anima che venga in persona a
portarmi una bella quaderna! Io non so che facciano i morti
di casa mia!... Nulla... come i vivi! Oh finiamo di metter
questa mezza suola, se oggi si ha da mangiare <i>(si pone al
bischetto)</i>. Ma se vinco, oggi non si desina in casa di certo:
s'andrebbe tutti alla Luna. Una quaderna! sessantamila volte
la posta; dunque centoventimila lire, senza i terni! Dio buono,
che grandinata di quattrini, centoventimila lire! Prima di
tutto già mi compro una casa, una bella casa nei quartieri
nuovi... perchè voglio anch'io essere padrone di casa, non
foss'altro per vendicarmi sugli altri di quello che hanno fatto
soffrire a me... Piglio un bello scialle alla Maria, che non
abbia più freddo, un paio di scarpe ad Oreste... e subito in
collegio fuori di casa... Fiorenza la do al suo Luigi... E io?
Io al caffè tutto il giorno a pigliare dei poncini... e poi a
farmi scarrozzare negli omnibus... Ma la sera? La sera tutti
al teatro, mica su in paradiso nel lobbione, in un bel palco
accanto all'orchestra... vedere, e farsi vedere!
</p>

<p>
<span class="smcap">Bobi</span> <i>(al di fuori)</i>. — Bollente! Pan di ramerino bollente!
</p>

<p>
<span class="smcap">Nanni.</span> — Ah! ah! il mio amico Bobi... Me l'ero scordato!...
</p>

<h3>
SCENA VII.
</h3>

<p class="pers">
<i><span class="upright">BOBI</span> con paniere coperto da un tovagliuolo. <span class="smcap">Detto.</span></i>
</p>

<p>
<span class="smcap">Bobi</span> <i>(squassando il cappello a cencio)</i>. — Piove, governo
ladro!
</p>

<p>
<span class="smcap">Nanni.</span> — Hai finito di vendere il tuo bollente che è più
secco di un panforte!
</p>

<p>
<span class="smcap">Bobi.</span> — E perchè avrò finito?
</p>

<p>
<span class="smcap">Nanni.</span> — Perchè ho giuocato i nostri numeri, il mio
Bobi!
</p>

<p>
<span class="pagenum" id="Page_14">[14]</span>
<span class="smcap">Bobi.</span> — Buffone. Non ti ho dato che mezza lira questa
volta... Mi hai rattoppato le mie scarpe?
</p>

<p>
<span class="smcap">Nanni.</span> — Eccole.
</p>

<p>
<span class="smcap">Bobi.</span> — Quattro punti mal cuciti. E i chiodi nelle suola?
</p>

<p>
<span class="smcap">Nanni.</span> — Non ho chiodi... cioè ne ho tanti che non ne
posso piantar degli altri.
</p>

<p>
<span class="smcap">Bobi.</span> — Lasciami stare che ho la luna di traverso...
Quanto costa?
</p>

<p>
<span class="smcap">Nanni.</span> — Fra amici... due soldi <i>(si alza e scende con
Bobi alla ribalta)</i>.
</p>

<p>
<span class="smcap">Bobi.</span> — Ti darò due pani <i>(glieli porge)</i>.
</p>

<p>
<span class="smcap">Nanni.</span> — Tu non hai il becco di un quattrino dunque?
</p>

<p>
<span class="smcap">Bobi.</span> — Sfido io! Il commercio va a rotoli.
</p>

<p>
<span class="smcap">Nanni</span> <i>(colla bocca piena)</i>. — Non si mangia più!
</p>

<p>
<span class="smcap">Bobi.</span> — Le tasse pigliano ogni cosa! Mi dai un foglio
di carta per involgere le scarpe?
</p>

<p>
<span class="smcap">Nanni.</span> — Dove lo piglio io un foglio?
</p>

<p>
<span class="smcap">Bobi.</span> — Già; sono appunto i fogli che ti mancano. Le
metterò qui.
</p>

<p>
<span class="smcap">Nanni.</span> — Col pane di ramerino?
</p>

<p>
<span class="smcap">Bobi.</span> — Le metto in fondo, non si vedono. Te li ho dati
i pani?
</p>

<p>
<span class="smcap">Nanni.</span> — Sì... e sono bollenti... di ier l'altro!
</p>

<p>
<span class="smcap">Bobi.</span> — M'addormentai e non fui più a tempo a pigliarli
appena sfornati.
</p>

<p>
<span class="smcap">Nanni.</span> — Si vede che tu fai bene il tuo mestiere.
</p>

<p>
<span class="smcap">Bobi.</span> — O non son padrone di farlo come mi piace? C'è
ella questa benedetta libertà sì o no?
</p>

<p>
<span class="smcap">Nanni.</span> — Sì, ma c'è anche quella di non desinare!
</p>

<p>
<span class="smcap">Bobi.</span> — Di' piuttosto che non c'è nè questa, nè quell'altra.
</p>

<p>
<span class="smcap">Nanni</span> <i>(continuando a mangiare)</i>. — Uhm.
</p>

<p>
<span class="smcap">Bobi.</span> — Con questo governo, mondo birbone!
</p>

<p>
<span class="smcap">Nanni.</span> — Io m'intendo poco di politica... c'ho il figliuolo
che fa il giornalista... ma ci leggo poco io... fuori del libro
dei sogni!
</p>

<p>
<span class="smcap">Bobi.</span> — Se tu leggessi, vedresti che con questo governo
<i>(dopo di aver dato uno sguardo in fondo)</i> non c'è sugo!
</p>

<p>
<span class="smcap">Nanni.</span> — Perchè? Di' su, Bobi, mi fai passare il tempo.
</p>

<p>
<span class="smcap">Bobi.</span> — Grazie... Libertà; sempre libertà; ma che libertà
<span class="pagenum" id="Page_15">[15]</span>
è questa, se mi tocca sempre sgobbare, io che non sto bene
che a sedere?
</p>

<p>
<span class="smcap">Nanni.</span> — Siamo giusti: il denaro corre ora più d'una
volta...
</p>

<p>
<span class="smcap">Bobi.</span> — Sì... corre... corre... corre tanto che non si
arriva mai!
</p>

<p>
<span class="smcap">Nanni.</span> — Dillo a me che sono senza un quattrino! È
vero che se io lavorassi...
</p>

<p>
<span class="smcap">Bobi.</span> — Bravo, se io lavorassi! Ma che dovrei fiaccarmi
l'osso del collo a lavorare, se ci fosse un po' di vera libertà?
Senti la bella libertà che s'ha adesso. Fin da piccino tutti
i giorni mi buscavo mezza dozzina di scappellotti per non
volere andare a scuola... Ma se voglio essere un asino, io
diceva al babbo...
</p>

<p>
<span class="smcap">Nanni.</span> — E per asino mi par che tu sia riuscito benino!
</p>

<p>
<span class="smcap">Bobi.</span> — Ma mio padre vedendo che non c'era verso di
farmi andare a scuola, si mette subito in testa di farmi imparare
un mestiere... e non erano più scappellotti, sai... ma
io preferiva le legnate al mestiere, perchè proprio sono nato
troppo amante della libertà... O Nanni, tu non hai idea di
quello che ho patito per la vera libertà io!
</p>

<p>
<span class="smcap">Nanni.</span> — Tuo padre morì che tu avevi vent'anni, mi hai
detto...
</p>

<p>
<span class="smcap">Bobi.</span> — Sì... e respirai... Gli volevo bene; ma le nostre
opinioni politiche erano troppo diverse.
</p>

<p>
<span class="smcap">Nanni.</span> — D'allora in poi fosti libero.
</p>

<p>
<span class="smcap">Bobi.</span> — Libero? sì, giusto! mi toccò subito di fare il
soldato... Io il soldato? Otto ore di esercizi? Piuttosto in
prigione!... Finisco di fare il soldato e mi butto a girare il
mondo... E subito, sai quei signori: dove va? che fa? nulla?
sospetto! vagabondo! all'ombra! — In Italia, dà retta a me,
non c'è neanche la libertà di passeggiare!
</p>

<p>
<span class="smcap">Nanni.</span> — Ah! ah! che esagerone!
</p>

<p>
<span class="smcap">Bobi.</span> — Gira di qua, gira di là... sempre lavora! lavora!
sei grande e grosso, lavora! — Che colpa ci ho io se sono
grande e grosso? Che mi son fatto da me? Fo del male a
qualcheduno? Se c'è libertà, lasciatemi fare quello che mi
piace... mi contento di far nulla! Nossignore! ho dovuto assoggettarmi,
ho dovuto farmi coraggio: vendere i semini
<span class="pagenum" id="Page_16">[16]</span>
d'estate e il pane di ramerino d'inverno! Bene, ora che mi
strapazzo, ora che mi martirizzo, siete contenti, razza di
cani?
</p>

<p>
<span class="smcap">Nanni.</span> — Che vorresti tu alla fin fine? Rimpastare il
mondo!
</p>

<p>
<span class="smcap">Bobi.</span> — Oh! se lasciassero fare a me, mondo ladro!
</p>

<p>
<span class="smcap">Nanni.</span> — Sentiamo, sentiamo, Bobi...
</p>

<p>
<span class="smcap">Bobi.</span> — Rifarei ogni cosa da capo a fondo.
</p>

<p>
<span class="smcap">Nanni.</span> — Sentiamo, via. Che cosa faresti?
</p>

<p>
<span class="smcap">Bobi.</span> — Articolo primo: Signori... psst!
</p>

<p>
<span class="smcap">Nanni.</span> — Tutti a un modo; bravo!
</p>

<p>
<span class="smcap">Bobi.</span> — Secondo: lavoro... psst!
</p>

<p>
<span class="smcap">Nanni.</span> — Abolito; benone!
</p>

<p>
<span class="smcap">Bobi.</span> — Terzo: tutti i regolamenti, tutte le leggi...
</p>

<p>
<span class="smcap">Nanni.</span> — Psst!
</p>

<p>
<span class="smcap">Bobi.</span> — Meno il lotto!
</p>

<p>
<span class="smcap">Nanni.</span> — Bravissimo!
</p>

<p>
<span class="smcap">Bobi.</span> — Quarto ed ultimo: tutte le donne... parlo delle
giovani...
</p>

<p>
<span class="smcap">Nanni.</span> — Psst!
</p>

<p>
<span class="smcap">Bobi.</span> — No... libertà completa!
</p>

<p>
<span class="smcap">Nanni.</span> — Purchè tu non mi chieda la figliuola... se vuoi
la moglie; magari subito!
</p>

<p>
<span class="smcap">Bobi.</span> — Piuttosto un accidente!
</p>

<h3>
SCENA VIII.
</h3>

<p class="pers">
<i><span class="upright">BONAVENTURA</span> dal fondo con due stivaletti accartocciati.
<span class="smcap">Detti.</span></i>
</p>

<p>
<span class="smcap">Bonav.</span> — Si può?
</p>

<p>
<span class="smcap">Nanni.</span> — Avanti! <i>(sottovoce a Bobi)</i> Maledetto seccatore!
</p>

<p>
<span class="smcap">Bobi.</span> — Psst!
</p>

<p>
<span class="smcap">Bonav.</span> — (Che miseria!) Siete voi il calzolaio Nanni?
</p>

<p>
<span class="smcap">Nanni.</span> — Per servirla.
</p>

<p>
<span class="smcap">Bobi.</span> — (Che muso tinto!)
</p>

<p>
<span class="smcap">Bonav.</span> — Vorrei che rimetteste i tacchi a questi stivaletti.
</p>

<p>
<span class="pagenum" id="Page_17">[17]</span>
<span class="smcap">Nanni.</span> — Domani... (Ma se vinco stai fresco).
</p>

<p>
<span class="smcap">Bonav.</span> — Quel punto agli stivali da caccia lo avete dato?
Sono quelli...
</p>

<p>
<span class="smcap">Nanni.</span> — Ah! la riconosco; me li ha portati il servitore...
</p>

<p>
<span class="smcap">Bonav.</span> — Quanto costa?
</p>

<p>
<span class="smcap">Bobi</span> <i>(sottovoce a Nanni)</i>. — Il doppio sai, è un signore...
</p>

<p>
<span class="smcap">Nanni.</span> — Questi sono bell'e pagati... per questi... una lira.
</p>

<p>
<span class="smcap">Bonav.</span> — Eccovene due, galantuomo.
</p>

<p>
<span class="smcap">Nanni.</span> — Non ci ho resto... me li pagherà domani.
</p>

<p>
<span class="smcap">Bobi.</span> — L'amico non ha mai spiccioli.
</p>

<p>
<span class="smcap">Bonav.</span> — Che importa? Faremo patta con altri lavori
per me, la famiglia... e via dicendo...
</p>

<p>
<span class="smcap">Nanni.</span> — Come la vuole... <i>(a Bobi sottovoce)</i> Fosse venuto
ieri, che bella posta!
</p>

<p>
<span class="smcap">Bonav.</span> — (Potessi mandar via quell'importuno!) <i>(a Bobi)</i>
Vorreste, pagando, farmi il servizio di portare subito quegli
stivali a casa mia colle loro forme?
</p>

<p>
<span class="smcap">Bobi.</span> — E fin dove?
</p>

<p>
<span class="smcap">Bonav.</span> — Qui vicino, sul canto, al N. 17. Saranno cento
passi a dir molto.
</p>

<p>
<span class="smcap">Bobi.</span> — A pian terreno?
</p>

<p>
<span class="smcap">Bonav.</span> — No, al primo, tre scale.
</p>

<p>
<span class="smcap">Bobi.</span> — Tre scale!
</p>

<p>
<span class="smcap">Bonav.</span> — Quanto pretendete?
</p>

<p>
<span class="smcap">Bobi.</span> — Oh! la faccia lei che sarà ben fatto.
</p>

<p>
<span class="smcap">Bonav.</span> — No, no, patti chiari.
</p>

<p>
<span class="smcap">Bobi</span> <i>(sottovoce a Nanni)</i>. — (Se non mi paga bene, non
mi muovo). Mi dà una lira.
</p>

<p>
<span class="smcap">Bonav.</span> — Una lira per portare a due passi un paio di
stivali?
</p>

<p>
<span class="smcap">Bobi.</span> — Che vorrebbe che portassi anche lei?
</p>

<p>
<span class="smcap">Bonav.</span> — No, ma che foste più discreto... Con una lira
piglio una carrozza.
</p>

<p>
<span class="smcap">Bobi.</span> — Se la piglia mi fa piacere. Ci ho sempre gusto
io a vedere la gente in carrozza.
</p>

<p>
<span class="smcap">Bonav.</span> — (Maledetto!) Via, farò come volete, ecco una
lira <i>(la porge a Bobi)</i>. Grazie.
</p>

<p>
<span class="smcap">Bobi.</span> — Di che? <i>(s'avvia al fondo senza pigliare gli stivali)</i>.
</p>

<p>
<span class="pagenum" id="Page_18">[18]</span>
<span class="smcap">Bonav.</span> — Dove andate? Pigliate gli stivali.
</p>

<p>
<span class="smcap">Bobi.</span> — Ora... ora... Vado qui da Bista pel necessario <i>(via)</i>.
</p>

<p>
<span class="smcap">Nanni.</span> — La ritornerà lei a pigliare gli stivaletti?
</p>

<p>
<span class="smcap">Bonav.</span> — O io o il servitore... Ma è facile che torni io
stesso. Non ho nulla da fare, e mi piace trattenermi coi lavoranti.
</p>

<p>
<span class="smcap">Nanni.</span> — La venga o la mandi dunque domani a buio.
</p>

<p>
<span class="smcap">Bonav.</span> — Sta bene.
</p>

<p>
<span class="smcap">Bobi</span> <i>(dal fondo, mentre un piccolo barroccino a paniera
si ferma dinanzi alla porta: Bobi vi mette dentro gli stivali,
quindi vi si adagia)</i>. — Vai, Bista... <i>(Il barroccino
spinto da un fanciullo scompare)</i>.
</p>

<p>
<span class="smcap">Bonav.</span> — Oh! mi dimenticava una cosa. Voi che vedete
molta gente, particolarmente di servizio, non conoscereste una
ragazza che volesse venire a servire mia moglie?
</p>

<p>
<span class="smcap">Nanni.</span> — Io no, almeno per ora.
</p>

<p>
<span class="smcap">Bonav.</span> — Una ragazza di bell'aspetto e buona, s'intende.
In quanto a capacità, non importa; mia moglie cerca, più
che una cameriera, una donna di compagnia nei pochi momenti
in cui sta in casa... e non faccio per dire, in casa mia
si sta bene!
</p>

<p>
<span class="smcap">Nanni.</span> — Lo credo io; ma proprio non saprei a chi indirizzarla...
Aspetti... no... no... non saprei davvero.
</p>

<p>
<span class="smcap">Bonav.</span> — Non avete una nipote, una parente, e via dicendo?
Ah! mi dimenticava di darvi il mio indirizzo... Cavaliere
Bonaventura, sul canto della strada, sopra il caffè, al
primo piano.
</p>

<p>
<span class="smcap">Bobi</span> <i>(dal fondo)</i>. — Ecco fatto.
</p>

<p>
<span class="smcap">Bonav.</span> — (Già tornato!)
</p>

<p>
<span class="smcap">Bobi</span> <i>(a Nanni sottovoce)</i>. — C'era un servitore che voleva
lo aiutassi a portare la legna in cantina... Che bestia!
Io invece gli ho fatto portare su gli stivali... Ora ho il diritto
di riposarmi! <i>(si sdraia sulla panca)</i> Bella casa, sai,
quella del signore.
</p>

<p>
<span class="smcap">Nanni.</span> — Oh! l'ho sentita nominare più volte... Caspita,
so che Andrea il tappezziere qui vicino lavora per lei...
</p>

<p>
<span class="smcap">Bonav.</span> — Una bazzecola! Rifà il quartiere di mia moglie...
Mi dispiace davvero che non abbiate qualche giovinetta
per bene... Io ho sentito parlare di voi ed i vostri casi
<span class="pagenum" id="Page_19">[19]</span>
m'interessano... Vi ho anche visto qualche volta nel botteghino
del lotto... Giuoco anch'io di quando in quando...
</p>

<p>
<span class="smcap">Nanni.</span> — E non ha mai vinto?
</p>

<p>
<span class="smcap">Bonav.</span> — Ho vinto una volta dopo di aver giuocato per
tre volte gli stessi numeri.
</p>

<p>
<span class="smcap">Nanni.</span> — Sicuro, così si deve far sempre. Ah! lei conosce
il giuoco, sebbene non abbia bisogno di vincere, come l'ho io!
</p>

<p>
<span class="smcap">Bonav.</span> — Oh! per questo, no; ma il denaro non guasta
mai!
</p>

<p>
<span class="smcap">Nanni.</span> — E a me poi che sono proprio al verde!
</p>

<p>
<span class="smcap">Bonav.</span> — Ma se potessi fare qualche cosa per voi, procurarvi
qualche altra occupazione...
</p>

<p>
<span class="smcap">Bobi.</span> — Oh! la faccia per me, che per disperato e giuocatore
di lotto non ce n'è uno compagno in tutta l'Italia! Lei
che ha le braccia lunghe, se mi trovasse qualche impiego!
</p>

<p>
<span class="smcap">Bonav.</span> — Come? voi che pigliate un barroccino per portare
un paio di stivali, volete un impiego?
</p>

<p>
<span class="smcap">Bobi.</span> — Un impiego da stare a sedere, badiamo, in qualche
anticamera... sotto un portone... Un lavoro... da poco...
un lavoro senza lavoro... non so se mi spiego.
</p>

<p>
<span class="smcap">Bonav.</span> — Vedrò. Dunque non se ne fa nulla di questa
cameriera?
</p>

<p>
<span class="smcap">Nanni.</span> — Per ora non saprei davvero dove metter le mani.
</p>

<p>
<span class="smcap">Bobi</span> <i>(a Nanni)</i>. — O la tua figliuola? <i>(a Bonaventura)</i>
Tenera e bianca come una vitella da latte!
</p>

<p>
<span class="smcap">Nanni.</span> — Smetti! L'è sposa lei.
</p>

<p>
<span class="smcap">Bonav.</span> — Se lo sposo è contento, meglio, meglio assai...
</p>

<p>
<span class="smcap">Bobi</span> <i>(fra sè)</i>. — (Ho bell'inteso!)
</p>

<p>
<span class="smcap">Nanni.</span> — Non se ne fa nulla, sa...
</p>

<p>
<span class="smcap">Bonav.</span> — Trenta lire al mese, e anticipate, le avrei spese
volentieri... Poi ci sarebbe lo spoglio di mia moglie, le mance
di capo d'anno, dei pranzi...
</p>

<p>
<span class="smcap">Bobi.</span> — Un affarone, Nanni!
</p>

<p>
<span class="smcap">Nanni.</span> — Non se ne parli neanche.
</p>

<p>
<span class="smcap">Bobi.</span> — Grullo.
</p>

<p>
<span class="pagenum" id="Page_20">[20]</span>
</p>

<h3>
SCENA IX.
</h3>

<p class="pers">
<i><span class="upright">FIORENZA</span> dal fondo. <span class="smcap">Detti.</span></i>
</p>

<p>
<span class="smcap">Fior.</span> — Babbo, è qui, sai; è qui Andrea. (Quel signore
qui?) Fammi il piacere di levare di terra tutta questa roba.
C'è Andrea, sai.
</p>

<p>
<span class="smcap">Nanni.</span> — Oh! Andrea, Andrea!
</p>

<p>
<span class="smcap">Bobi.</span> — Viene a casa tua, alla fin fine!
</p>

<p>
<span class="smcap">Bonav.</span> — Andrea il tappezziere?
</p>

<p>
<span class="smcap">Fior.</span> — Sissignore.
</p>

<p>
<span class="smcap">Bobi.</span> — Il padre dello sposo.
</p>

<p>
<span class="smcap">Bonav.</span> — Ah! poichè siete sposa, bella ragazza, mi rallegro
e spero che mi permetterete di offrirvi un fiore... Intanto
vi saluto, bella sposina... E a rivederci presto <i>(via dal
fondo)</i>.
</p>

<p>
<span class="smcap">Bobi.</span> — Mi raccomando per un impiego... a sedere, veh!
</p>

<p>
<span class="smcap">Fior.</span> — Ma chi è quel signore?
</p>

<p>
<span class="smcap">Bobi.</span> — Un nostro amico.
</p>

<p>
<span class="smcap">Fior.</span> — Ah! ecco Gigi e suo padre... Alzati, babbo; <i>(sottovoce)</i>
manda via Bobi e va loro incontro.
</p>

<p>
<span class="smcap">Nanni.</span> — Oh perchè l'avrò da mandar via? Non sono
in casa mia?
</p>

<p>
<span class="smcap">Fior.</span> — (Oh! pare fatto apposta!) E la mamma?
</p>

<p>
<span class="smcap">Nanni.</span> — I pigionali di sopra l'avranno mandata in giro
per qualche cosa... <i>(lavora cantarellando: Bobi gli fa la corda
sdraiato sulla panca)</i>.
</p>

<h3>
SCENA X.
</h3>

<p class="pers">
<i><span class="upright">ANDREA</span> e <span class="upright">LUIGI</span> dal fondo. <span class="smcap">Detti.</span></i>
</p>

<p>
<span class="smcap">Fior.</span> — Venite, Andrea: ecco mio padre... (Che cos'ha
Luigi?)
</p>

<p>
<span class="smcap">Andr.</span> — Buon giorno, Nanni.
</p>

<p>
<span class="smcap">Nanni.</span> — Buon giorno, Andrea <i>(seguita a lavorare)</i>.
</p>

<p>
<span class="smcap">Fior.</span> — Eccovi da sedere <i>(siedono tutti meno Luigi e
Fiorenza)</i>. Non state a guardare intorno, che questa non è
come la vostra casa.
</p>

<p>
<span class="pagenum" id="Page_21">[21]</span>
<span class="smcap">Andr.</span> — A me basta che sia pulita... Nanni, io vorrei
dirvi due parole senza testimoni.
</p>

<p>
<span class="smcap">Nanni.</span> — Bobi è un mio vecchio amico; e non ho segreti
per lui... E poi io ho bell'e capito: voi siete venuto a chiedere
la mano della mia Fiorenza pel vostro Gigi.
</p>

<p>
<span class="smcap">Andr.</span> — Proprio questo non lo potrei dire.
</p>

<p>
<span class="smcap">Fior.</span> — (Come?)
</p>

<p>
<span class="smcap">Nanni.</span> — Pretendereste forse che venissi in casa vostra
ad offrirvela io?
</p>

<p>
<span class="smcap">Andr.</span> — Neanche per sogno!
</p>

<p>
<span class="smcap">Nanni.</span> — Oh! avrei voluto vedere anche questa!
</p>

<p>
<span class="smcap">Andr.</span> — Ma pretendo di più.
</p>

<p>
<span class="smcap">Nanni.</span> — Pretendete di più? Ohe! a che gioco giochiamo?
</p>

<p>
<span class="smcap">Fior.</span> — Babbo, persuaditi che tutto quello che dirà il
signor Andrea, sarà per nostro bene...
</p>

<p>
<span class="smcap">Nanni.</span> — Sentiamo, sentiamo adunque il signor Andrea!
</p>

<p>
<span class="smcap">Andr.</span> — È presto detto: Luigi ha un buon mestiere nelle
mani, è figliuolo unico, non è peggio degli altri, e può quindi
chiamarsi un discreto partito. Un momento: io vi dico subito
che non conosco una ragazza migliore della vostra Fiorenza,
che bada ai fatti suoi, lavora e non sta come le altre a
fare ciance e pettegolezzi... Ed io sono arcicontento che
Luigi se la sposi, col vostro consenso, s'intende alla prima.
Ma Luigi, ai tempi che corrono, sarà gala che possa mantenere
sè, la moglie e i figliuoli che verranno.
</p>

<p>
<span class="smcap">Nanni.</span> — O chi vorreste avesse da mantenere di più?
Il mio gatto?
</p>

<p>
<span class="smcap">Andr.</span> — Voi, caro Nanni, ed è quello che per il vostro
onore e per la loro pace non voglio.
</p>

<p>
<span class="smcap">Nanni.</span> — E perchè m'avrebbe a mantenere?
</p>

<p>
<span class="smcap">Andr.</span> — Perchè il primo giorno che la vostra moglie
fosse malata e il figliuolo non vendesse i giornali e gli zolfini,
voi non sapreste dove dare di capo per avere un tozzo
di pane.
</p>

<p>
<span class="smcap">Nanni.</span> — E chi v'ha dato ad intendere...?
</p>

<p>
<span class="smcap">Andr.</span> — Nanni, io so tutto, e poichè vi voglio bene, esigo
che la felicità di questi ragazzi dipenda da voi. Alle corte,
questo matrimonio non si fa finchè non avete dato prova di
aver messo giudizio.
</p>

<p>
<span class="pagenum" id="Page_22">[22]</span>
<span class="smcap">Nanni.</span> — Non sono i ragazzi che debbono metter giudizio,
è il babbo! <i>(a Bobi)</i> Il mondo alla rovescia!
</p>

<p>
<span class="smcap">Fior.</span> — Babbo...
</p>

<p>
<span class="smcap">Nanni.</span> — Sta zitta tu... E, per esempio, che significa
questo far giudizio?
</p>

<p>
<span class="smcap">Andr.</span> — Sentite: noi abbiamo gli stessi anni, ed abbiamo
cominciato a lavorare assieme... Un giorno voi avete giuocato
con altri al lotto e vinto poche lire; ma da quel giorno
maledetto vi siete messo in testa di potervi arricchire, e così
ogni settimana avete portato al botteghino quanto io portavo
invece alla Cassa di risparmio. Che cosa è successo in questi
trent'anni? Che io vivendo meglio di voi ho messo assieme
un gruzzolo di quattrinelli ed ho potuto avviare la mia industria,
mentre voi... oh il mio povero Nanni!... Ma già di qui
non si scappa; è morale aritmetica; due e due quattro, che
nessuno al mondo può fare che siano tre o cinque: morale facile,
chiara e lampante, la quale però non impedisce che se voi
guadagnaste col lotto quanto ho guadagnato io col lavoro e
col risparmio, le due sole lotterie in cui si vinca ogni settimana,
sareste invidiato da mille e mille altri giuocatori... <i>(si
alza)</i> imbecilli, che non sapete nemmeno che cosa sia il lotto!
</p>

<p>
<span class="smcap">Nanni.</span> — Oh! sentite, che mi vogliate insegnare a lavorare,
tiriamo via, ma il lotto poi! <i>(si alzano tutti)</i>.
</p>

<p>
<span class="smcap">Bobi.</span> — È un professore lui: sa la cabala a memoria!
</p>

<p>
<span class="smcap">Andr.</span> — Ma che professore, che cabala! Su, per diana,
giuocatori marci che giuocate tutte le settimane da venti a
trent'anni, sapete quanti terni, quante quaderne ci sono in
novanta numeri?
</p>

<p>
<span class="smcap">Nanni.</span> — Che importa? fossero anche mille!
</p>

<p>
<span class="smcap">Andr.</span> — Mille? Mille? Cento diciassette mila terni, due
milioni e mezzo di quaderne!
</p>

<p>
<span class="smcap">Bobi.</span> — (Senti il tappezziere come imbottisce!)
</p>

<p>
<span class="smcap">Fior.</span> — Signor Andrea, abbiate pazienza se ci metto
bocca io. Il mio povero babbo va compatito: non sapeva quello
che sapete voi per resistere alla tentazione, e così la sua
testa fu un pochino traviata...
</p>

<p>
<span class="smcap">Nanni.</span> — Ma che cosa c'entra la <i>Traviata</i> adesso?
</p>

<p>
<span class="smcap">Fior.</span> — È quello che stava per dire; ma il suo cuore è
sempre buono ed affettuoso, e se voi che avete stima di me
<span class="pagenum" id="Page_23">[23]</span>
e volete bene anche a lui, dopo di avergli dato così buoni
consigli, vorrete dargli anche una mano, io vi benedirò come
il benefattore della mia famiglia.
</p>

<p>
<span class="smcap">Andr.</span> — Ma sicuro che coi consigli voglio anche dare
l'aiuto!... E l'aiuto che vi offro è lavoro... Io sto mettendo
una piccola fabbrica di mobili in un paese sopra Pistoia, dove
ho una casetta... Ebbene, voi verrete con me; ma nè lotto,
nè amici vecchi!
</p>

<p>
<span class="smcap">Luigi.</span> — Casa nuova, vita nuova!
</p>

<p>
<span class="smcap">Bobi.</span> — Se mi lasci metter fuori a questo modo, ti ringrazio,
Nanni.
</p>

<p>
<span class="smcap">Nanni.</span> — Non parla di te, sai...
</p>

<p>
<span class="smcap">Andr.</span> — Parlo proprio di lui che grande e grosso com'è...
</p>

<p>
<span class="smcap">Bobi.</span> — Non fa nulla, non è vero? Se me lo aspettava!
Ma, signor predicatore, che vi chiedo qualcosa io? Ho alle
volte da sposarvi io?
</p>

<p>
<span class="smcap">Andr.</span> — Non fate il buffone con me voi, che non avete
mai saputo mettervi a un mestiere, trovarvi una posizione...
</p>

<p>
<span class="smcap">Bobi.</span> — Un mestiere, signor mio, l'ho: ramerino bollente!
una posizione non ho che da sdraiarmi, e l'ho bell'e trovata!
<i>(si sdraia nuovamente sulla panca)</i>.
</p>

<p>
<span class="smcap">Andr.</span> — Voi mi fate schifo!
</p>

<p>
<span class="smcap">Bobi.</span> — Sarà lei uno schifo!
</p>

<p>
<span class="smcap">Andr.</span> — Nanni, date retta a me, piantate quel poltrone
che non può darvi che dei cattivi consigli!
</p>

<p>
<span class="smcap">Fior.</span> — Sì, sì... Vieni, babbo, per amor mio e della povera
mamma!
</p>

<p>
<span class="smcap">Luigi.</span> — Su, via, un po' di coraggio una volta, Nanni!
</p>

<p>
<span class="smcap">Nanni.</span> — Sì, avete ragione, andiamo... Ma io ho giuocato...
e vorrei sapere...
</p>

<p>
<span class="smcap">Andr.</span> — Li saprete i numeri, non dubitate!
</p>

<p>
<span class="smcap">Nanni.</span> — Zitti!
</p>

<h3>
SCENA XI.
</h3>

<p class="pers">
<i><span class="upright">MARIA</span> dal fondo frettolosa e febbrilmente agitata. <span class="smcap">Detti.</span></i>
</p>

<p>
<span class="smcap">Maria</span> <i>(fuori di scena, di lontano)</i>. — Nanni!... Nanni!
<i>(in iscena senza fiato)</i> Nanni!
</p>

<p>
<span class="pagenum" id="Page_24">[24]</span>
<span class="smcap">Fior.</span> — Che è stato, mamma?
</p>

<p>
<span class="smcap">Nanni.</span> — Ah! i numeri! i numeri!
</p>

<p>
<span class="smcap">Bobi.</span> — Io vado a pigliarli al botteghino <i>(via dal fondo)</i>.
</p>

<p>
<span class="smcap">Maria.</span> — O povera me, la testa mi gira e le gambe mi
mancano. Ah! dimmeli, dimmeli di nuovo i tuoi numeri!
</p>

<p>
<span class="smcap">Nanni.</span> — Ecco, ecco il biglietto... Dov'è? Se l'avessi
perso!... Era qui!... Ah! eccolo, è qui, sai, è qui, mia cara
Maria!
</p>

<p>
<span class="smcap">Maria.</span> — Ah! tu mi compenserai di tutto quello che mi
hai fatto soffrire!
</p>

<p>
<span class="smcap">Nanni.</span> — Sì, sì... ti compenserò, la mia Maria; ma ora
attenta ai numeri!... Tredici?
</p>

<p>
<span class="smcap">Maria.</span> — Sì, sì... tredici! Era anche il primo e mi dette
subito nell'occhio...
</p>

<p>
<span class="smcap">Nanni.</span> — Per carità, non mi mettere in mezzo, sai! Trentatrè?!
trentatrè?... hai inteso?
</p>

<p>
<span class="smcap">Maria.</span> — Oh Dio!... Mi pare di sì... o trentadue... no,
trentatrè... Ma che tu hai giuocato il terno e la quaderna?
</p>

<p>
<span class="smcap">Nanni.</span> — Terno e quaderna, sicuro! Ma è il trentadue
o il trentatrè che hai visto?... Sai, il due non ha che una
pancia... invece il tre ne ha due... <i>(li disegna in aria)</i>.
</p>

<p>
<span class="smcap">Maria.</span> — Sì, sì, è il tre... Oh! va tranquillo che è il
trentatrè... due tre, due tre!
</p>

<p>
<span class="smcap">Fior.</span> — Ma, babbo, tu la farai morire!
</p>

<p>
<span class="smcap">Nanni.</span> — La compenserò poi... Ora il cinquantacinque,
due cinque...
</p>

<p>
<span class="smcap">Maria.</span> — Due cinque, sull'anima mia!
</p>

<p>
<span class="smcap">Nanni.</span> — Ah! un terno! Già un terno. Marietta!... Su...
se ce ne fosse un altro... il novanta!
</p>

<p>
<span class="smcap">Maria.</span> — Il novanta?... No... non c'è... non mi sbaglio,
vai sicuro, non c'è...
</p>

<p>
<span class="smcap">Nanni.</span> — Che asino d'un novanta! Ma già non si può
mica averli tutti... eh? Ah! un altro ancora e poi avrei la
quaderna! Ma non è possibile, sarebbe troppo!... impazzirei!...
Non voglio nemmeno saperlo se è uscito... l'ottantuno!
</p>

<p>
<span class="smcap">Maria.</span> — Ottantuno?... Aspetta!... Tredici, di sicuro;
trentatrè... due pancie; cinquantacinque... di certo; settantasette,
sì, al posto del tuo novanta... Sai il settantasette... le
gambe di noi donne...
</p>

<p>
<span class="pagenum" id="Page_25">[25]</span>
<span class="smcap">Nanni.</span> — E poi? E poi? <i>(disegnando in aria)</i> un otto...
e un bastone...
</p>

<p>
<span class="smcap">Maria.</span> — Sì! il bastone! Sì, l'ottantuno!...
</p>

<p>
<span class="smcap">Nanni</span> <i>(abbraccia la moglie e la figlia fuori di sè)</i>. — Quaderna!
Quaderna! <i>(in questa entra Oreste piangendo)</i>
Quaderna!
</p>

<p>
<span class="smcap">Andr.</span> e <i>Luigi</i>. — Povero Nanni!
</p>

<h3>
SCENA XII.
</h3>

<p class="pers">
<i><span class="upright">ORESTE</span> piangendo dal fondo col suo fascio di giornali. <span class="smcap">Detti.</span></i>
</p>

<p>
<span class="smcap">Oreste.</span> — Ahi! ahi! ahi! Mi hanno picchiato i compagni...
</p>

<p>
<span class="smcap">Nanni.</span> — Finora eri figliuolo d'un ciabattino e se anche
ti pestavano non importava nulla; ma ora che sei figliuolo
d'un signore, guai a chi ti torcerà un capello! E via subito
questi <i>Popoli</i>, queste <i>Riforme</i>!... Ora che sei ricco, nessuna
<i>Opinione</i> più! <i>(butta via i giornali d'Oreste)</i>.
</p>

<p>
<span class="smcap">Oreste.</span> — Sei briaco o ti gira?
</p>

<p>
<span class="smcap">Nanni.</span> — Sei tu che hai finito di girare! E tu, cara Mariuccia,
ora vedrai se ti voglio bene: ti voglio comprar subito
uno scialle, anzi un paterpuffe. Signor Andrea.. Ma che signore..
caro Andrea, che ne dici, eh? Altro che Cassa di risparmio!
Fiorenza, col tuo Luigi, e andiamo tutti a riscuotere il mio
biglietto... Ah! s'io lo perdessi!... Fiorenza, mettilo là tu...
tienci una mano sopra, e tu, Gigi, bada che nessuno... m'hai
capito. E Bobi?... Dov'è andato Bobi?
</p>

<p>
<span class="smcap">Oreste</span> <i>(sulla porta)</i>. — Bobi! eccolo!
</p>

<p>
<span class="smcap">Nanni.</span> — Bobi, si va tutti a desinare alla Luna e pago io!
</p>

<p>
<span class="smcap">Oreste.</span> — Oggi si desina! Oggi si pranza!
</p>

<h3>
SCENA XIII.
</h3>

<p class="pers">
<i><span class="upright">BOBI</span> dal fondo. <span class="smcap">Detti.</span></i>
</p>

<p>
<span class="smcap">Bobi.</span> — Ecco i numeri presi proprio caldi dal botteghino.
</p>

<p>
<span class="smcap">Nanni.</span> — Ma se li so a memoria!
</p>

<p>
<span class="smcap">Andr.</span> — Sarà sempre bene assicurarsi...
</p>

<p>
<span class="pagenum" id="Page_26">[26]</span>
<span class="smcap">Nanni.</span> — Andiamo a desinare che io c'ho già le traveggole...
<i>(si avvia)</i>.
</p>

<p>
<span class="smcap">Andr.</span> <i>(leggendo)</i>. — Tredici, trentadue...
</p>

<p>
<span class="smcap">Nanni</span> <i>(fermatosi)</i>. — Trentatrè, trentatrè...
</p>

<p>
<span class="smcap">Andr.</span> — Trentadue, cinquantacinque, settantasette ed ottantasette!
</p>

<p>
<span class="smcap">Nanni</span> <i>(atterrito)</i>. — Ottantuno!... Ottantuno!... Maria,
tu l'hai visto l'otto e poi il bastone?
</p>

<p>
<span class="smcap">Maria</span> <i>(impaurita)</i>. — Io? Io... io non capisco più nulla.
</p>

<p>
<span class="smcap">Andr.</span> — Ha preso il sette per l'uno!
</p>

<p>
<span class="smcap">Nanni.</span> — No; voi volete mettermi in mezzo, canzonarmi,
perchè siete un invidioso! Fiorenza, eccoti la mia polizza: tu
non mi puoi tradire, sei la mia cara figliuola! Sono quattro,
non è vero, quattro?
</p>

<p>
<span class="smcap">Fior.</span> <i>(confrontando i due biglietti)</i>. — Tredici e cinquantacinque!...
Due soli, babbo mio, due soli!!
</p>

<p>
<span class="smcap">Nanni</span> <i>(disperato, colle mani nei capelli, si abbandona
nelle braccia di Fiorenza)</i>. — Assassini!
</p>

<p>
<span class="smcap">Bobi</span> <i>(se ne esce dal fondo col suo paniere gridando)</i>. — O
che bollori! O che bollori!
</p>

<p class="stagedir">
(Mentre Oreste raccoglie i giornali, il sipario cala prontamente).
</p>

<p class="pad2 center large">
FINE DELL'ATTO PRIMO.
</p>
</div>

<div class="chapter">
<p>
<span class="pagenum" id="Page_27">[27]</span>
</p>

<h2><a id="secondo"></a>
ATTO SECONDO
</h2>

<h3>
SCENA I.
</h3>

<p class="pers">
<i><span class="upright">NANNI</span> entra dal fondo — <span class="upright">MARIA</span> dorme sul lettuccio dietro
il paravento — Sul tavolo, qualche pannolino da cucire, per
Fiorenza.</i>
</p>

<p>
<span class="smcap">Nanni.</span> — Messo fuori dal padrone di casa col pretesto
che non pago la pigione! Maledetto chi ha inventato lui e
la pigione! Ma intanto mi butteranno sul lastrico colla moglie
malata! <i>(guarda dietro il paravento)</i> S'è sdraiata sul
letto d'Oreste... e la dorme, meno male! Quando saprà che
la pigione, invece di portarla al padrone, l'ho portata al
botteghino! Che respiro affannoso! Dormi, dormi, povera
Maria!... Almeno il sonno è tutt'uno pei ricchi e pei poveri...
<i>(scende)</i> Fiorenza non c'è... Che cosa faccio ora? Denari,
manco un centesimo; al caffè punto credito; all'osteria un
monte di debiti... No, in tutto il mondo non c'è un uomo più
crocifisso di me! Qui da vendere, da impegnare... piazza pulita!
Che Andrea abbia ragione? Egli sta bene, ha tutto il
necessario... mentre io! E se andassi da lui?... No, mi ha mortificato
in faccia a tutti. Alla fin fine se ho dato fondo ad
ogni cosa fu per vantaggio della mia famiglia. Oh! sicuro,
se non le volessi bene... se la maltrattassi... Ma ho bastonato
una sola volta, che è così poco, la moglie io?... Ho dato
cattivo esempio ai figliuoli? Ho rubato, ho ammazzato? Io!!
Li lasciavo patir la fame: ma torti, per diana, non ne ho
fatti mai!...
</p>

<p>
<span class="smcap">Maria</span> <i>(dietro il paravento)</i>. — Renza... Renza...
</p>

<p>
<span class="smcap">Nanni.</span> — Non è tornata ancora...
</p>

<p>
<span class="smcap">Maria.</span> — Sei tu, Nanni?
</p>

<p>
<span class="smcap">Nanni.</span> — Sono io. Che cosa vuoi?
</p>

<p>
<span class="smcap">Maria.</span> — Vorrei uscire... Sai che sopra mi aspettano...
</p>

<p>
<span class="smcap">Nanni.</span> — Stai meglio?
</p>

<p>
<span class="smcap">Maria.</span> — Meglio o peggio, bisogna pure che ci vada.
</p>

<p>
<span class="pagenum" id="Page_28">[28]</span>
</p>

<h3>
SCENA II.
</h3>

<p class="pers">
<i><span class="upright">FIORENZA</span> dal fondo, con una tazza coperta,
che va a deporre sul tavolo. <span class="smcap">Detti.</span></i>
</p>

<p>
<span class="smcap">Nanni.</span> — Ecco Renza... La mamma t'aspetta.
</p>

<p>
<span class="smcap">Fior.</span> — Eccomi... <i>(a Nanni sottovoce)</i> Sai che i pigionali
di sopra mi hanno detto che non possono fare senza di
una donna di servizio nemmeno un giorno, e che la mamma,
perchè è malata, non la vogliono più? Ed oggi era appunto
il giorno della sua mesata!
</p>

<p>
<span class="smcap">Nanni.</span> — (E non sa della casa!) <i>(si avvia al fondo)</i>.
</p>

<p>
<span class="smcap">Fior.</span> — Dove vai ora?
</p>

<p>
<span class="smcap">Nanni.</span> — Vado a cercarmi del lavoro.
</p>

<p>
<span class="smcap">Fior.</span> — Babbo... lo dici per davvero?
</p>

<p>
<span class="smcap">Nanni.</span> — Quante volte m'hai già trovato bugiardo?
</p>

<p>
<span class="smcap">Fior.</span> — Oh! scusa, e tieni un bacio, ma proprio di cuore
per me e per la mamma!
</p>

<p>
<span class="smcap">Nanni</span> <i>(commosso)</i>. — Ma che!... lasciami andare... aiuta
la mamma a vestirsi. (Ah! mi ha pur fatto bene quel bacio
della mia figliuola. È tanto buona, mi vuol tanto bene! Sì,
voglio mutar vita... e il lotto... all'inferno...! Sicuro, non giocherò
più... mai... nemmeno una volta all'anno... lo giuro
sulla mia testa!) <i>(via dal fondo)</i>.
</p>

<p>
<span class="smcap">Fior.</span> <i>(scende con Maria presso il tavolo)</i>. — Lascia che
ti copra per bene... fa tanto freddo oggi.... Tu hai ancora la
febbre... Ora eccoti un po' di brodo che mi ha dato per te
quella famiglia di sopra.... Bevi, ora che è caldo, e siedi.
</p>

<p>
<span class="smcap">Maria.</span> — Che bene mi fa questo brodo... mi abbraccia
proprio lo stomaco!... Se non l'avevo, non le avrei potuto
salire tutte quelle scale.
</p>

<p>
<span class="smcap">Fior.</span> — Oggi non ci andrai... Non ti reggi ritta!
</p>

<p>
<span class="smcap">Maria.</span> — Ma se mi licenziassero?
</p>

<p>
<span class="smcap">Fior.</span> — Ho già detto che sei malata, e che se mi resta
un ritaglio di tempo salirò io... Ora sta tranquilla... Io spero
ancora, se è vero che il babbo si rimetta a lavorare proprio
di buzzo buono!... <i>(siede e si pone a cucire)</i>.
</p>

<p>
<span class="pagenum" id="Page_29">[29]</span>
</p>

<h3>
SCENA III.
</h3>

<p class="pers">
<i><span class="upright">ORESTE</span> dal fondo coi giornali. <span class="smcap">Detti.</span></i>
</p>

<p>
<span class="smcap">Oreste.</span> — Mamma, dammi da mangiare... Che c'è del
brodo oggi?
</p>

<p>
<span class="smcap">Fior.</span> — Questo è per la mamma malata...
</p>

<p>
<span class="smcap">Oreste.</span> — Anch'io sono malato e della peggio malattia!
</p>

<p>
<span class="smcap">Maria.</span> — E di che?
</p>

<p>
<span class="smcap">Oreste.</span> — Di miseria, di fame, di freddo..... Senti che
mani, bambina.
</p>

<p>
<span class="smcap">Fior.</span> — Ah! non mi toccare! Se tu lavorassi con Luigi,
almeno non avresti freddo.
</p>

<p>
<span class="smcap">Oreste.</span> — Ma avrei più fame... Oh datemi da mangiare
che non n'ho vendute che due dozzine.
</p>

<p>
<span class="smcap">Fior.</span> — Guarda là nell'armadio, c'è del pane.
</p>

<p>
<span class="smcap">Oreste</span> <i>(dopo aver preso del pane nell'armadio, scendendo,
alla madre)</i>. — Pane... pane... Mamma, io vedo che nei tuoi
pater noster tu non chiedi mai altro che il pane quotidiano...
Se tu chiedessi anche un po' di stufatino quotidiano?
</p>

<p>
<span class="smcap">Maria.</span> — Spicciati... due dozzine sono poche a quest'ora.
</p>

<p>
<span class="smcap">Oreste</span> <i>(mangiando)</i>. — Come si fa? Fa un freddo che
cascan le code ai cani! Vento... acqua... tutti corrono... e
nessuno si ferma... Aveva un bel gridare: <i>La Nazione</i>! per
due soldi <i>la Nazione</i>! <i>Il Popolo</i>! per un soldo <i>il Popolo</i>!
<i>Il Diritto</i>! <i>La Riforma</i>! <i>Il Corriere</i>! <i>L'Asino</i>! <i>Il Lampione</i>!
<i>L'Italie</i>! <i>L'Opinione</i> della mattina! <i>L'Opinione nazionale</i>!
Tutte a un soldo le <i>opinioni</i>! Ma sbraitava inutilmente!
Perchè la gente si fermasse, strillavo: signori, la mia
opinione è che lei prenda il popolo, salga sull'asino, accenda
il lampione e via diritto per l'Italia a cercare una riforma
che faccia per la nazione! Tutto fiato buttato via! Pareva
che non avessi da vendere che la <i>Gazzetta Ufficiale</i>! Ah!
così mi fate? al partito estremo!
</p>

<p>
<span class="smcap">Maria.</span> — Non farmi altre birbonate, sai...
</p>

<p>
<span class="smcap">Oreste.</span> — Ma che birbonate! Guardai di qua... di là...
non ci fossero guardie... e poi: <i>legghino</i>, signori, quell'uomo
che uccise la moglie e nove figliuoli!
</p>

<p>
<span class="pagenum" id="Page_30">[30]</span>
<span class="smcap">Maria.</span> — Oh che orrore!
</p>

<p>
<span class="smcap">Fior.</span> — E dove è mai successo?
</p>

<p>
<span class="smcap">Oreste.</span> — Ma che successo! Le s'inventan noi! E n'ho
subito venduti quattro o cinque... e via ad un altro canto...
Sentano, signori, un Ministro... che mangia!.. e subito altri
tre o quattro...
</p>

<p>
<span class="smcap">Fior.</span> — Perchè inventi queste brutte cose?
</p>

<p>
<span class="smcap">Oreste.</span> — Perchè, cara mia, i giornali quando non sono
pieni di birbonate e di disgrazie non si vendono.
</p>

<p>
<span class="smcap">Fior.</span> — Mi pare che dovrebbe essere il rovescio.
</p>

<p>
<span class="smcap">Oreste.</span> — Eppure è così. Un uomo che si butti nel fuoco
per salvare una persona? Me ne importa assai!... Ma la porcheria
e l'assassinio? Eh! io so come l'hanno avvezzato il
pubblico! Ama la carne sanguinosa come le bestie del giardino...
teologico!
</p>

<p>
<span class="smcap">Maria.</span> — Vai ora, non perder tempo...
</p>

<p>
<span class="smcap">Oreste.</span> — Oggi poi non ho da inventar nulla... Ce n'è
due! <i>Legghino</i>, signori, <i>(avviandosi)</i> un prete che sposò la
figliuola... <i>(fermatosi, alla sorella:)</i> non sarà vero, ma c'è
scritto, e siccome c'è di mezzo un prete, tutti lo credono...
<i>(ad alta voce:)</i> Un prete che sposò la figliuola... <i>(a Fiorenza:)</i>
Senti... <i>(ad alta voce:)</i> e il nuovo romanzo in appendice: Le
notti delle tre messicane! <i>(via dal fondo)</i> delle tre messicane,
signori!
</p>

<p>
<span class="smcap">Fior.</span> — E dicono che i giornali si fanno per educare il
popolo... Sarà, ma qualche volta mi pare che sarebbe meglio
non saper leggere... O Luigi, siete ancora vivo?
</p>

<h3>
SCENA IV.
</h3>

<p class="pers">
<i><span class="upright">LUIGI</span> dal fondo. <span class="smcap">Detti.</span></i>
</p>

<p>
<span class="smcap">Maria.</span> — Vi lasciate vedere alla fine!
</p>

<p>
<span class="smcap">Luigi.</span> — Che volete, c'è molto lavoro in bottega, e poi
mio padre, da quel giorno benedetto, è un po' ingrugnato...
</p>

<p>
<span class="smcap">Fior.</span> — Vostro padre ha ragione, pur troppo!
</p>

<p>
<span class="smcap">Luigi.</span> — Ma io vi voglio sempre bene, e prima o poi
avete ad esser mia...
</p>

<p>
<span class="pagenum" id="Page_31">[31]</span>
<span class="smcap">Fior.</span> — Speriamolo... Ma badate a non disgustarlo... Se
smettesse di darmi lavoro!
</p>

<p>
<span class="smcap">Maria.</span> — Dio guardi!
</p>

<p>
<span class="smcap">Luigi.</span> — Mio padre non è uomo da fare queste cose. Grida,
predica, ma ha un cuore così. Ora è andato in casa d'un
cavaliere qui vicino e non tornerà tanto presto... E Nanni?
</p>

<p>
<span class="smcap">Maria.</span> — Dopo quel colpo terribile non ride più... Oh! è
una cosa che fa pietà l'idea fissa di quell'uomo!.. Alle volte
pare anche a me che debba fare una bella vincita.
</p>

<h3>
SCENA V.
</h3>

<p class="pers">
<i><span class="upright">NANNI</span> dal fondo inosservato. <span class="smcap">Detti.</span></i>
</p>

<p>
<span class="smcap">Maria.</span> — S'egli vincesse almeno un terno! <i>(Nanni si
arresta sulla soglia)</i>. E io ci penso tanto, malgrado mio, che
questa notte istessa, guardate, io ho fatto un sogno proprio
sul serio... un sogno così curioso... che se avessi denari, questa
volta, per questa volta sola, giocherei anch'io.
</p>

<p>
<span class="smcap">Fior.</span> — Non ci mancherebbe altro!
</p>

<p>
<span class="smcap">Luigi.</span> — Oh! per una volta! Diteci il vostro sogno, e
poi me ne vado.
</p>

<p>
<span class="smcap">Maria.</span> — Io ho sognato che la buon'anima di mia madre,
entrata in questa stanza, mentre io dormiva, mi svegliò...
</p>

<p>
<span class="smcap">Nanni.</span> — (Ventisette).
</p>

<p>
<span class="smcap">Maria.</span> — E mi disse con una voce che andò al cuore...
</p>

<p>
<span class="smcap">Nanni.</span> — (Cinquantadue).
</p>

<p>
<span class="smcap">Maria.</span> — Figliola mia, se tu hai costanza vedrai che la
fortuna verrà a picchiare anche all'uscio di casa tua... e poi
sparì!
</p>

<p>
<span class="smcap">Nanni.</span> — (Trentanove e settantotto) <i>(assorto, scende al
deschetto e, inosservato, segna col gesso i numeri)</i>.
</p>

<p>
<span class="smcap">Fior.</span> — Ebbene? Che vuol dire? Che tu hai la febbre,
nient'altro... Zitti, il babbo!
</p>

<p>
<span class="smcap">Nanni.</span> — (Numeri di morti!... che tentazione... ma no...
non gioco più!)
</p>

<p>
<span class="smcap">Luigi.</span> — Ah! Io me ne torno a bottega... Buon giorno,
Nanni.
</p>

<p>
<span class="pagenum" id="Page_32">[32]</span>
<span class="smcap">Nanni.</span> — Buon giorno.
</p>

<p>
<span class="smcap">Luigi</span> <i>(alle donne)</i>. — A rivederci <i>(via dal fondo)</i>.
</p>

<p>
<span class="smcap">Fior.</span> — A rivederci, Luigi. <i>(a Nanni)</i> E non l'hai trovato
il lavoro?
</p>

<p>
<span class="smcap">Nanni.</span> — Nessuno mi ha voluto dare un pezzetto di cuoio.
Ora che sei senza pelle, lavora Nanni!
</p>

<p>
<span class="smcap">Fior.</span> — Non sei andato da Andrea?
</p>

<p>
<span class="smcap">Nanni.</span> — Che Andrea!
</p>

<p>
<span class="smcap">Fior.</span> — Per oggi del lavoro ne hai ancora, mi pare...
</p>

<p>
<span class="smcap">Nanni.</span> — Sì, una risuolatura già pagata!
</p>

<p>
<span class="smcap">Maria.</span> — Ah! Come si fa ora?
</p>

<p>
<span class="smcap">Nanni.</span> — Sarebbe meglio guardare se ci fosse qualche
cosa in casa.
</p>

<p>
<span class="smcap">Maria.</span> — Ormai non ci son più neanche le coperte del
letto! Ma zitto che c'è la mesata dei pigionali di sopra.
</p>

<p>
<span class="smcap">Fior.</span> — Senti...
</p>

<p>
<span class="smcap">Nanni.</span> — A che serve far misteri? Sei licenziata.
</p>

<p>
<span class="smcap">Maria.</span> — Ah! povera me che ci avevo fatto assegnamento
sopra quelle sei lire! <i>(piange)</i>.
</p>

<p>
<span class="smcap">Fior.</span> — Mamma, mi fai un bel coraggio! E voi c'era
una gran necessità di dirglielo subito!
</p>

<p>
<span class="smcap">Nanni</span> <i>(sentendo venir gente)</i>. — Silenzio! Quel signore,
il cavaliere... <i>(si pone a lavorare)</i>. (Chi sa che vedendola piangere
non s'intenerisca e mi snoccioli qualche acconto sulle
risuolature di là da venire!)
</p>

<p>
<span class="smcap">Fior.</span> — Mamma, asciugati gli occhi...
</p>

<h3>
SCENA VI.
</h3>

<p class="pers">
<i><span class="upright">BONAVENTURA</span> con una mazza che ha il pomo d'oro,
più azzimato del solito, dal fondo. <span class="smcap">Detti.</span></i>
</p>

<p>
<span class="smcap">Bonav.</span> — Si può? Buon giorno, spose...
</p>

<p>
<span class="smcap">Fior.</span> — Sì, davvero!
</p>

<p>
<span class="smcap">Nanni.</span> — I suoi stivaletti non ho potuto ancora accomodarli,
ma fra un paio d'ore saranno in ordine.
</p>

<p>
<span class="smcap">Bonav.</span> — Non importa... Quella è la moglie?
</p>

<p>
<span class="smcap">Nanni.</span> — Dicono.
</p>

<p>
<span class="smcap">Maria.</span> — Per servirla. S'accomodi.
</p>

<p>
<span class="pagenum" id="Page_33">[33]</span>
<span class="smcap">Bonav.</span> — Mezza malata mi pare...
</p>

<p>
<span class="smcap">Maria.</span> — Ho la febbre... ma come è venuta se ne andrà!
</p>

<p>
<span class="smcap">Bonav.</span> — Male, male!... Bisognerebbe sentire un medico,
pigliare le sue ordinazioni...
</p>

<p>
<span class="smcap">Maria.</span> — Eh! Il medico, il medico! So io quel che ci
vorrebbe!
</p>

<p>
<span class="smcap">Bonav.</span> — Un cibo più sostanzioso... buona carne... buoni
brodi... Badate che colle febbri non si scherza...
</p>

<p>
<span class="smcap">Fior.</span> — Povera mamma!
</p>

<p>
<span class="smcap">Bonav.</span> — Capisco... i tempi sono così cattivi... poco lavoro...
tante tasse...
</p>

<p>
<span class="smcap">Nanni.</span> — Oh! per le tasse... a dirle la verità, ne discorro
anch'io... ma quanto poi a pagarle... sfido l'esattore a pigliarmi
la croce d'un quattrino! Dica piuttosto che ora tutto
costa un occhio...
</p>

<p>
<span class="smcap">Bonav.</span> — E le pigioni? Un orrore!
</p>

<p>
<span class="smcap">Nanni.</span> — A me lo dice? Io ho tanta paura della scadenza
che non ci penso mai!... Ma a parte lo scherzo, sono davvero
brutti momentacci questi per me: la moglie, la vede, un'ombra;
la figliuola che pure non faccio per dire sa far di tutto, con
poco lavoro e sa come sono pagate le donne; il figliuolo poi
meno che mai... sono in tanti oggi!
</p>

<p>
<span class="smcap">Maria.</span> — E sì che è svelto la sua buona parte!
</p>

<p>
<span class="smcap">Bonav.</span> — Che mestiere fa il vostro figliuolo?
</p>

<p>
<span class="smcap">Nanni.</span> — Fa il giornalista.
</p>

<p>
<span class="smcap">Bonav.</span> — Caspita! se ha dell'ingegno...
</p>

<p>
<span class="smcap">Nanni.</span> — Ingegno? Se lo sentisse come strilla!
</p>

<p>
<span class="smcap">Bonav.</span> — Ah! È della sinistra?
</p>

<p>
<span class="smcap">Nanni.</span> — Oh lui va a sinistra e a destra... pur di far
quattrini!
</p>

<p>
<span class="smcap">Bonav.</span> — Ah! bene! bene! E voi, bella ragazza, quando
vi maritate?
</p>

<p>
<span class="smcap">Fior.</span> — Oh sì giusto! Chi lo sa più quando!
</p>

<p>
<span class="smcap">Bonav.</span> — Allora, caro Nanni, perchè non la collocate
come vi ho detto io?
</p>

<p>
<span class="smcap">Nanni.</span> — Senti, Renza, questo signore; se tu volessi fare
la cameriera a sua moglie...
</p>

<p>
<span class="smcap">Fior.</span> — Ha moglie?
</p>

<p>
<span class="smcap">Bonav.</span> — Sì... Avreste trenta lire al mese, più lo spoglio
<span class="pagenum" id="Page_34">[34]</span>
dei vestiti, le mancie di capo d'anno, dei pranzi, e via dicendo...
</p>

<p>
<span class="smcap">Maria.</span> — Davvero?
</p>

<p>
<span class="smcap">Fior.</span> — Ma io non ho il piacere di conoscerlo...
</p>

<p>
<span class="smcap">Nanni.</span> — Con una parola lo faccio conoscere subito: è
un cavaliere!
</p>

<p>
<span class="smcap">Bonav.</span> — Bonaventura, qui vicino, sul canto.
</p>

<p>
<span class="smcap">Nanni.</span> — E un cavaliere Bonaventura non può recarti
che fortuna...
</p>

<p>
<span class="smcap">Fior.</span> — Può essere; ma io non posso lasciare la mamma
in quello stato.
</p>

<p>
<span class="smcap">Bonav.</span> — Oh! la vedrete quando vorrete... Voi piacete
a mia moglie... Vi ha vista più volte dalla finestra... In casa
mia, non faccio per dire, starete bene: c'è poco da fare, e
mia moglie è sempre fuori di casa...
</p>

<p>
<span class="smcap">Maria.</span> — O figliuola mia, ma è la provvidenza che te
lo manda!
</p>

<p>
<span class="smcap">Nanni.</span> — È come se tu avessi guadagnato un terno!
</p>

<p>
<span class="smcap">Fior.</span> — Il signore è anche troppo buono per quello che
so fare io... (Eppure sento una ripugnanza!)
</p>

<p>
<span class="smcap">Nanni.</span> — Per me ti lascio libera, non ti dico una parola;
tu sai in che miseria ci troviamo..... Fa come ti pare: tua
madre ha bisogno di essere nutrita bene, tuo fratello di essere
vestito, ed io non posso lavorare perchè sono senza pelle!
</p>

<p>
<span class="smcap">Fior.</span> — Ma che dirà Luigi?
</p>

<p>
<span class="smcap">Nanni.</span> — Che ha da dire? Saresti a due passi e lo vedresti
ogni giorno egualmente; ma fa come ti pare... Pensa
però che fra quindici giorni il padrone di casa ci dà lo
sfratto...
</p>

<p>
<span class="smcap">Maria.</span> — Che dici tu mai? Oh! Nanni! Nanni!
</p>

<p>
<span class="smcap">Nanni.</span> — Ora è inutile il tuo Nanni, Nanni... Tu fai
quello che ti pare: fame, freddo, fuori di casa, e senza pelle...
sei in libertà!...
</p>

<p>
<span class="smcap">Fior.</span> — Avrei voluto dir prima una parola a Luigi; ma
egli non può disapprovare che io colga una così buona occasione
di essere utile alla famiglia...
</p>

<p>
<span class="smcap">Maria</span> e <span class="smcap">Nanni</span>. — Non può!
</p>

<p>
<span class="smcap">Fior.</span> — E allora accetto e vi ringrazio.
</p>

<p>
<span class="smcap">Maria.</span> — Che tu sia benedetta!
</p>

<p>
<span class="pagenum" id="Page_35">[35]</span>
<span class="smcap">Nanni.</span> — L'è buona come un marzapane! È mia figlia!
</p>

<p>
<span class="smcap">Bonav.</span> — Poverina! Stava lì tutto il giorno ad agucchiare,
a guastarsi le mani, a rompersi il petto... Ma io vado
subito ad avvertire mia moglie: voi intanto preparatevi, e
allegra, che d'or innanzi, non vi dico altro, sarete contenta
in tutto... e via dicendo <i>(via dal fondo)</i>.
</p>

<p>
<span class="smcap">Fior.</span> — Non vi posso nascondere che sto in una certa
apprensione: ha un certo modo di guardarmi quel signore!
</p>

<p>
<span class="smcap">Nanni.</span> — Sguardo da cavaliere!
</p>

<p>
<span class="smcap">Maria.</span> — Ah! un'idea... aspetta... Sai, la merciaia? lei
conosce mezza la città e mi saprà dire, non dubitare, se sono
o no gente di garbo... O poveretta me, appena mi reggo ritta...
e che brividi... con quel vento strapazzone!
</p>

<p>
<span class="smcap">Fior.</span> <i>(aiutandola a coprirsi)</i>. — Par fatto apposta... Coraggio,
mamma! <i>(Maria esce dal fondo)</i>. Sei contento ora, babbo?
</p>

<p>
<span class="smcap">Nanni.</span> — Ed io contenterò anche te... Già, giocare non
gioco più, te lo giuro. Tu ricordati intanto di mandar giù
di cucina il più che potrai. È l'appetito che ci fa rabbiosi,
sai: manda giù della roba che ci faccia la bocca dolce e poi
vedrai!
</p>

<p>
<span class="smcap">Fior.</span> — Vado a mettere insieme quel po' di biancheria...
Ah! purchè Luigi sia contento! <i>(via dalla destra)</i>.
</p>

<p>
<span class="smcap">Nanni.</span> — Oh perchè non ha da essere contento anche lui?
Trenta lire al mese; poco alla volta si paga la pigione, si
leva dal Monte la nostra roba. Io, un paio di lire e anche
tre al giorno me le guadagno... perchè se una volta con una
lira codina si desinava, bisogna anche dire che a guadagnarla
ci voleva poco meno che la giornata... Oreste se lo piglia
Andrea; la mia Maria appena vede le cose avviate un po'
per bene, la guarisce subito, e lavora e guadagna anche lei.
E io moriva di fame! Ah! maledetto sia il giorno in cui mi
ficcai in testa quel gioco scellerato!
</p>

<h3>
SCENA VII.
</h3>

<p class="pers">
<i><span class="upright">BOBI</span> dal fondo, col solito paniere. <span class="smcap">Detto.</span></i>
</p>

<p>
<span class="smcap">Bobi</span> <i>(fuori di scena)</i>. — Bollente!
</p>

<p>
<span class="smcap">Nanni.</span> — Accidenti anche a te! Ma venga; mi trova disposto
<span class="pagenum" id="Page_36">[36]</span>
a riceverlo! S'io avessi lavorato tutte le ore che mi
ha fatto perdere quel poltrone, non sarei ridotto a questo
punto <i>(si pone al deschetto e lavora)</i>.
</p>

<p>
<span class="smcap">Bobi.</span> — Ohe! Nanni, gran novità, sai!
</p>

<p>
<span class="smcap">Nanni</span> <i>(senza badargli seguita a lavorare)</i>.
</p>

<p>
<span class="smcap">Bobi.</span> — Ti ricordi, Cecco l'arrotino? Ebbene, venerdì
scorso, mentre stava cenando, che è, che non è, sua moglie
gli casca fredda stecchita in terra! Ma guarda che cosa vuol
dire nascere colla camicia! Un altro intanto si sarebbe disperato
o sarebbe andato all'osteria... lui invece va dritto al botteghino
del lotto e gioca il numero del colpo, l'età della moglie e il
giorno della sua morte. Ma o fosse stralunato da quel che
era successo o pensasse troppo alla vincita, fatto sta che invece
di dare al botteghino un cavurrino, gli lascia bell'e
intero un foglio da venti, e il Ricevitore gli mette un biglietto
da venti sul terno.
</p>

<p>
<span class="smcap">Nanni</span> <i>(crolla le spalle, ma rallenta il lavoro)</i>. — Me ne
importa assai!
</p>

<p>
<span class="smcap">Bobi.</span> — Il giorno dopo, sabato, Cecco guarda la polizza
e s'accorge soltanto allora di aver giocato venti lire!... Spaventato,
corre qua e là per trovare qualcheduno che glie la
pigliasse; ma sì! ebbe un bel cercare, non la potè vendere
a nessun prezzo... Figurati come si limava dentro! Ma qui
viene il buono: all'ora dell'estrazione va in piazza, e...
</p>

<p>
<span class="smcap">Nanni.</span> — Eh?...
</p>

<p>
<span class="smcap">Bobi.</span> — Vede tirar fuori uno dopo l'altro i suoi tre numeri!
</p>

<p>
<span class="smcap">Nanni.</span> — Gesummaria!... Ma che me ne importa? Tanto
io non gioco più <i>(si rimette a lavorare)</i>.
</p>

<p>
<span class="smcap">Bobi.</span> — A me lo vuoi dare ad intendere? Sai quanto ha
vinto l'arrotino?
</p>

<p>
<span class="smcap">Nanni.</span> — Quanto?
</p>

<p>
<span class="smcap">Bobi.</span> — Centomila lire!
</p>

<p>
<span class="smcap">Nanni.</span> — Caspita!... se le goda!
</p>

<p>
<span class="smcap">Bobi.</span> — No, che non se le gode, perchè dalla consolazione
gli ha dato volta il cervello.
</p>

<p>
<span class="smcap">Nanni.</span> — Che grullo! Ma a me che importa? Non gioco più.
</p>

<p>
<span class="smcap">Bobi.</span> — Non ti credo.
</p>

<p>
<span class="smcap">Nanni.</span> — Senti, stanotte mia moglie ha sognato sua madre
<span class="pagenum" id="Page_37">[37]</span>
buon'anima che si può dire le portava i numeri e io non li
gioco, non li gioco, capisci?
</p>

<p>
<span class="smcap">Bobi.</span> — Dio, se sortissero!
</p>

<p>
<span class="smcap">Nanni.</span> — Ma che sortissero! se c'ho la maledizione! Se
in trent'anni non ho mai guadagnato un terno!
</p>

<p>
<span class="smcap">Bobi.</span> — E se ti toccasse di vederli sortire senza averli
giocati? C'è da morire d'accidente!
</p>

<p>
<span class="smcap">Nanni.</span> — Non li guarderò, non lo saprò e così non me
ne importerà nulla.
</p>

<p>
<span class="smcap">Bobi</span> <i>(carezzevole)</i>. — Nanni...
</p>

<p>
<span class="smcap">Nanni</span> <i>(sempre sulle sue)</i>. — Lasciami lavorare. Va via.
</p>

<p>
<span class="smcap">Bobi.</span> — Raccontami il sogno di tua moglie, e io vado
via subito. E se vinco, il terzo.
</p>

<p>
<span class="smcap">Nanni.</span> — Bobi, se non te ne vai, ti mando io!
</p>

<p>
<span class="smcap">Bobi.</span> — O mondo cane! Se non vuoi giocare, padrone;
ma rifiutare poi di guadagnare senza rimetterci altro che
due parole, questa davvero non la posso mandar giù!
</p>

<p>
<span class="smcap">Nanni</span> <i>(si alza e scende con Bobi alla ribalta)</i>. — Ebbene,
senti, e poi vattene all'inferno te, il sogno e il giuoco e chi
lo ha inventato. Mia moglie sognò dunque che la sua mamma
morta or sono tanti anni, la svegliava...
</p>

<p>
<span class="smcap">Bobi</span> <i>(tira fuori un libro unto e stracciato e lo consulta
rapidamente)</i>. — Un momento, un momento. La madre morta...
e la figlia che dorme... due numeri... tredici e diciotto...
</p>

<p>
<span class="smcap">Nanni.</span> — Uno solo: la figliuola svegliata dalla mamma,
ventisette; la so a memoria io la cabala...
</p>

<p>
<span class="smcap">Bobi.</span> — Ma prima di essere svegliata, dormiva... diciotto.
</p>

<p>
<span class="smcap">Nanni.</span> — Allora prima di dormire sbadigliava, lavorava,
mangiava e discorreva... Che bestia!
</p>

<p>
<span class="smcap">Bobi.</span> — Sei tu una bestia! Che t'importa se non giochi
più?
</p>

<p>
<span class="smcap">Nanni.</span> — È vero, ma la cabala non si consulta in quel
modo.
</p>

<p>
<span class="smcap">Bobi.</span> — Ma neanche nel consultare la cabala ci ha da
essere un po' di libertà?! Dunque tredici e diciotto.
</p>

<p>
<span class="smcap">Nanni.</span> — Ventisette.
</p>

<p>
<span class="smcap">Bobi.</span> — Io giocherò il tredici e il diciotto.
</p>

<p>
<span class="smcap">Nanni.</span> — E sortirà il ventisette.
</p>

<p>
<span class="smcap">Bobi.</span> — Come ti pare. Avanti.
</p>

<p>
<span class="pagenum" id="Page_38">[38]</span>
<span class="smcap">Nanni.</span> — La sveglia, come ho detto, e le dice con una
voce che va al cuore... cinquantadue...
</p>

<p>
<span class="smcap">Bobi.</span> — Al cuore o ai piedi, tira via!
</p>

<p>
<span class="smcap">Nanni.</span> — Figlia mia, se tu hai costanza...
</p>

<p>
<span class="smcap">Bobi.</span> — Costanza? aspetta... costanza... ca... ca... che...
chi... co... cu... costanza non c'è.
</p>

<p>
<span class="smcap">Nanni.</span> — Costanza vuol dire forza, coraggio... trentanove.
</p>

<p>
<span class="smcap">Bobi.</span> — Sarà, sebbene io che ho la costanza di non far
nulla, non abbia mai avuto coraggio di far qualcosa... Ma
via, tiriamo di lungo...
</p>

<p>
<span class="smcap">Nanni.</span> — Se hai costanza, vedrai ancora la fortuna in
casa tua, nella tua famiglia... settantotto...
</p>

<p>
<span class="smcap">Bobi.</span> — Un momento, un momento: ha detto casa o famiglia?
</p>

<p>
<span class="smcap">Nanni</span> <i>(stizzito)</i>. — Quando la smetti? Una o l'altra non
capisci che qui torna lo stesso, testa di ciuco?!
</p>

<p>
<span class="smcap">Bobi.</span> — Nossignore, la casa bisogna giocare, la casa!
</p>

<p>
<span class="smcap">Nanni</span> <i>(in collera)</i>. — La famiglia, che tu sia maledetto,
perchè casa non ne abbiamo!
</p>

<p>
<span class="smcap">Bobi.</span> — O questa casa, perdindediana, non è tua pagando
la pigione?
</p>

<p>
<span class="smcap">Nanni</span> <i>(sulle furie)</i>. — No, perdinderindella, perchè la pigione
non l'ho mai pagata!
</p>

<h3>
SCENA VIII.
</h3>

<p class="pers">
<i><span class="upright">MARIA</span> dal fondo. <span class="smcap">Detti.</span></i>
</p>

<p>
<span class="smcap">Maria.</span> — Senti, Nanni... La merciaia mi ha detto che
per ricchi sono ricchi, ma che non si sa come abbiano fatto
i quattrini; peggio che il cavaliere è un certo donnaiuolo...
</p>

<p>
<span class="smcap">Nanni.</span> — Fiorenza saprà tenerselo alla larga, io spero!
</p>

<p>
<span class="smcap">Maria.</span> — Sì, ma che diranno Luigi, Andrea?
</p>

<p>
<span class="smcap">Bobi.</span> — To', Andrea non lavora appunto pel cavaliere?
Perchè non potrà lavorare la vostra figliuola?
</p>

<p>
<span class="smcap">Nanni.</span> — E poi essa sarebbe la cameriera di sua moglie,
l'ha detto lui!
</p>

<p>
<span class="smcap">Bobi.</span> — Quanti scrupoli! La figliuola ha già detto di sì;
<span class="pagenum" id="Page_39">[39]</span>
dunque non state a disgustare quei signori, che delle ragazze
ne troveranno cento... Mancano ragazze!
</p>

<p>
<span class="smcap">Maria.</span> — Non mancano, ma come la nostra figliuola non
molte.
</p>

<p>
<span class="smcap">Bobi.</span> — Sapete quello che avete a fare? Provi. (Si comincia
sempre per provare!)
</p>

<p>
<span class="smcap">Nanni.</span> — Tu parli d'oro... la provi per un mese...
</p>

<p>
<span class="smcap">Bobi.</span> — Bravo, un mese... (n'avanza).
</p>

<h3>
SCENA IX.
</h3>

<p class="pers">
<i><span class="upright">FIORENZA</span> dalla sinistra con un involto. <span class="smcap">Detti.</span></i>
</p>

<p>
<span class="smcap">Fior.</span> — Mamma, che t'ha detto la merciaia di quel signore?
</p>

<p>
<span class="smcap">Nanni.</span> — Che è un riccone sfondato... ed è proprio cavaliere,
sai.
</p>

<p>
<span class="smcap">Fior.</span> — Ma la famiglia?
</p>

<p>
<span class="smcap">Maria.</span> — È gente amante dei divertimenti, <i>guà</i>! Ma tu
non sei più una bambina; sai quel che è bene e quel che è
male, e se anche ti potessero dare un esempio meno buono...
</p>

<p>
<span class="smcap">Nanni.</span> — Ma che le vai cantando? Tu non pensare che
a fare il tuo dovere e non stare a ragionare.
</p>

<p>
<span class="smcap">Bobi.</span> — Lasciar dire e lasciar fare: ecco il modo di contentare
la padrona e il padrone.
</p>

<p>
<span class="smcap">Fior.</span> — Insomma, voi siete contenti, non avete sospetti,
non avete paure?
</p>

<p>
<span class="smcap">Maria.</span> — Siamo sicuri di te, e poi sei a due passi di casa.
</p>

<p>
<span class="smcap">Nanni.</span> — Io non dico che una parola: fatti rispettare
veh! figliuola di un ciabattino, ma onesta!
</p>

<p>
<span class="smcap">Bobi.</span> — (E via dicendo...) Ecco l'amico: fatti pagare il
mese anticipato.
</p>

<p>
<span class="smcap">Nanni.</span> — Questa è una buona idea!
</p>

<p>
<span class="smcap">Bobi.</span> — Non sono le idee che mi mancano, sono i quattrini.
</p>

<p>
<span class="pagenum" id="Page_40">[40]</span>
</p>

<h3>
SCENA X.
</h3>

<p class="pers">
<i><span class="upright">BONAVENTURA</span> dal fondo seguito da <span class="upright">ORESTE</span>. <span class="smcap">Detti.</span></i>
</p>

<p>
<span class="smcap">Bonav.</span> <i>(fuori)</i>. — Eh! non mi seccare!
</p>

<p>
<span class="smcap">Oreste</span> <i>(come sopra)</i>. — È l'ultima <i>Opinione</i>, e se non
la piglia, la resta senza!
</p>

<p>
<span class="smcap">Bonav.</span> <i>(comparendo dal fondo mentre minaccia Oreste
colla mazza)</i>. — La finisci una volta, rompiscatole?
</p>

<p>
<span class="smcap">Oreste</span> <i>(gridando)</i>. — Babbo, mamma! bastona la stampa,
lui!
</p>

<p>
<span class="smcap">Bonav.</span> — Non bastono nessuno... Non sapeva che fosse
il vostro figliuolo: avevate detto che faceva il giornalista...
</p>

<p>
<span class="smcap">Nanni.</span> — O non vende i giornali?
</p>

<p>
<span class="smcap">Bonav.</span> — Non è la stessa cosa; ma se sapeva che era
vostro figliuolo... figuratevi!
</p>

<p>
<span class="smcap">Nanni.</span> — Oh! bravo, signor cavaliere, lo pigli lei sotto
la sua protezione... Tu, soffiati il naso...
</p>

<p>
<span class="smcap">Fior.</span> — E levati il berretto.
</p>

<p>
<span class="smcap">Bonav.</span> <i>(ad Oreste)</i>. — Dammi intanto qualche giornale
<i>(gli dà qualche moneta)</i>.
</p>

<p>
<span class="smcap">Oreste.</span> — Si lasci servire che ormai l'avventore lo conosco
a prima vista... Se porta gli occhiali gli do <i>la Nazione</i>;
se ha la barba <i>il Diritto</i>; se ha il cappello Lobbia gli do
<i>la Riforma</i>; è caporale della Guardia nazionale? subito <i>il
Popolo</i>; a lei cavaliere, ecco <i>l'Opinione</i>.
</p>

<p>
<span class="smcap">Bonav.</span> — Quale?
</p>

<p>
<span class="smcap">Oreste.</span> — <i>Opinioni</i> non ce n'è che due, quella delle sette
e quella delle undici della mattina; dopo desinare opinioni
non ce n'è più!
</p>

<p>
<span class="smcap">Bonav.</span> — Ah! Ah! Grazioso monello!
</p>

<p>
<span class="smcap">Oreste.</span> — Ehi! babbo, guarda che cosa ti ho portato
per la pipa...
</p>

<p>
<span class="smcap">Fior.</span> — Butta via quella roba!
</p>

<p>
<span class="smcap">Oreste.</span> — Oh guarda che <i>ristocratica</i>! non vuole che
io raccatti le cicche!
</p>

<p>
<span class="smcap">Fior.</span> — I ragazzi per le strade non imparano nulla di
buono, e sarebbe un gran bene che potessimo fargli imparare
un mestiere.
</p>

<p>
<span class="pagenum" id="Page_41">[41]</span>
<span class="smcap">Bonav.</span> — Guarderò di farlo entrare io a <i>Montedomini</i>.
</p>

<p>
<span class="smcap">Oreste.</span> — A <i>Montedomini</i>, io? Cuccù! Non voglio stare
rinchiuso; la stampa è libera... (Gli è più noioso di un <i>velocipite</i>!)
</p>

<p>
<span class="smcap">Bonav.</span> — Farò qualche cosa per lui, non dubitate.
</p>

<p>
<span class="smcap">Oreste.</span> — La faccia subito: un pezzo di quel saprabitone
tanto lungo, che mi faccia una giacchetta...
</p>

<p>
<span class="smcap">Maria.</span> — Quando la smetti?
</p>

<p>
<span class="smcap">Bobi</span> <i>(che da un pezzo saluta Bonaventura inosservato)</i>. — Signor
cavaliere, mi raccomando!
</p>

<p>
<span class="smcap">Bonav.</span> — Ah! siete voi!
</p>

<p>
<span class="smcap">Bobi.</span> — Sissignore, sempre io... per quell'impiego... seduto!...
</p>

<p>
<span class="smcap">Bonav.</span> — Ci penseremo... Bella ragazza, siamo all'ordine?
</p>

<p>
<span class="smcap">Fior.</span> — Eccomi bell'e pronta, signor cavaliere... Dunque,
caro babbo...
</p>

<p>
<span class="smcap">Nanni.</span> — Un momento; signor cavaliere, scusi: le trenta
lire me le pagherà prima o dopo il mese? Lo domando per
curiosità, mica per altro...
</p>

<p>
<span class="smcap">Bonav.</span> — Per me ve le do anche subito <i>(trae di tasca
il portafogli)</i>.
</p>

<p>
<span class="smcap">Maria.</span> — Scusi, sa; mio marito senza pelle non può lavorare.
</p>

<p>
<span class="smcap">Fior.</span> — Non ne so bene il motivo, ma non sono contenta...
<i>(vede Luigi)</i> Luigi! È il cielo che me lo manda! <i>(gli va
incontro al fondo)</i>.
</p>

<h3>
SCENA XI.
</h3>

<p class="pers">
<i><span class="upright">LUIGI</span> dal fondo. <span class="smcap">Detti.</span></i>
</p>

<p>
<span class="smcap">Fior.</span> — Gran novità sapete? Vado a fare la cameriera
in casa del cavaliere, se voi siete contento.
</p>

<p>
<span class="smcap">Luigi.</span> — In casa del cavaliere, voi? No davvero! Ma è
possibile che vostro padre, vostra madre...
</p>

<p>
<span class="smcap">Nanni.</span> — Che cosa c'è? <i>(a Bonaventura)</i> La conti... la
conti pure.
</p>

<p>
<span class="smcap">Bonav.</span> — Che cosa dice quel giovanotto?
</p>

<p>
<span class="pagenum" id="Page_42">[42]</span>
<span class="smcap">Nanni.</span> — Nulla... nulla... La conti, cavaliere, la conti.
</p>

<p>
<span class="smcap">Bonav.</span> — No; non voglio impicci e desidero di sapere che
cosa voglia quel giovane.
</p>

<p>
<span class="smcap">Luigi.</span> — Non voglio che Fiorenza, la mia fidanzata, metta
il piede in casa sua, l'ha capito?
</p>

<p>
<span class="smcap">Nanni.</span> — Come? Voi non volete, voi? Ah! matto!
</p>

<p>
<span class="smcap">Bonav.</span> — Lasciamo stare... <i>(rintascando il portafogli)</i>
Io non voglio scene...
</p>

<p>
<span class="smcap">Nanni.</span> — (Maledetto un ciuco!) Ma qui padrone sono io,
e mi meraviglio che voi veniate in casa mia a parlare di
voglio, o non voglio...
</p>

<p>
<span class="smcap">Luigi.</span> — Nanni, non mi fate dir altro... E lei si levi
quattro passi dai contorni delle scarpe, se non vuole che la
buona ventura gliela dia io!...
</p>

<p>
<span class="smcap">Bonav.</span> — A me? a me?
</p>

<p>
<span class="smcap">Luigi.</span> — A lei, sì, com'è vero che mi chiamo Luigi...
</p>

<p>
<span class="smcap">Nanni.</span> — O figliaccio!... Voglio vedere se qui non sono
padrone io! Signor cavaliere, avanti; qua Fiorenza, e tu levati
di sulla porta.
</p>

<p>
<span class="smcap">Luigi.</span> — No, Nanni, voi non dovete, non potete buttare
la mia Fiorenza nella sua casa!
</p>

<p>
<span class="smcap">Nanni.</span> — Via, o fo uno sproposito!
</p>

<p>
<span class="smcap">Luigi.</span> — Allora provatevi!...
</p>

<p>
<span class="smcap">Fior.</span> e <span class="smcap">Maria</span> <i>(gridando e cercando di separarli)</i>. — No!
No!
</p>

<p>
<span class="smcap">Bobi</span> <i>(salito sul letto dietro il paravento)</i>. — Aiuto! soccorso!
</p>

<p>
<span class="smcap">Oreste</span> <i>(contentissimo)</i>. — Si picchiano! Si picchiano!
</p>

<h3>
SCENA XII.
</h3>

<p class="pers">
<i><span class="upright">ANDREA</span> dal fondo. <span class="smcap">Detti.</span></i>
</p>

<p>
<span class="smcap">Andr.</span> — Sei tu, Gigi, la causa di tutto questo chiasso?
</p>

<p>
<span class="smcap">Nanni.</span> — È un prepotente!
</p>

<p>
<span class="smcap">Bobi.</span> — È un codino!
</p>

<p>
<span class="smcap">Bonav.</span> — È un villano! Mi ha perduto il rispetto, e voi
Andrea mi farete dare una soddisfazione.
</p>

<p>
<span class="pagenum" id="Page_43">[43]</span>
<span class="smcap">Andr.</span> — Tu te li sei meritati questi titoli?
</p>

<p>
<span class="smcap">Luigi.</span> — Già, perchè voglio impedire alla mia Fiorenza
di andare a fare la cameriera al signore.
</p>

<p>
<span class="smcap">Bonav.</span> — Ditelo voi che mi conoscete se io merito questo
insulto.
</p>

<p>
<span class="smcap">Andr.</span> <i>(a Nanni)</i>. — Qui ci dev'essere qualche equivoco.
Voi siete contento che la vostra figliuola vada col cavaliere?
</p>

<p>
<span class="smcap">Nanni.</span> — Anche su questo ci trovereste a ridire?
</p>

<p>
<span class="smcap">Andr.</span> — Ma voi sapete bene dove la vada?
</p>

<p>
<span class="smcap">Nanni.</span> — Io so che voi vi occupate un po' troppo dei
fatti miei!
</p>

<p>
<span class="smcap">Andr.</span> — Così rispondete ad un amico? Allora Gigi ha
fatto benone.
</p>

<p>
<span class="smcap">Nanni.</span> — Che? Voi gli date ragione, qui, in casa mia?
</p>

<p>
<span class="smcap">Andr.</span> — Dal momento che voi perdete la ragione, bisogna
ringraziare Iddio che l'abbia mio figlio!
</p>

<p>
<span class="smcap">Bonav.</span> — Ah! il torto l'ho io di avervi fatto guadagnare
dei quattrini a voi!
</p>

<p>
<span class="smcap">Andr.</span> — Ma gli è appunto perchè ho lavorato in casa
sua, che so di qual piede la zoppica, e non permetterò mai
che questa giovine, finchè è fidanzata del mio figliuolo, oltrepassi
la sua soglia.
</p>

<p>
<span class="smcap">Bonav.</span> — Non sono il cavalier Bonaventura se non ve
la faccio pagar cara e salata!
</p>

<p>
<span class="smcap">Andr.</span> — A me, lei? Vecchio sudicione!
</p>

<p>
<span class="smcap">Bonav.</span> <i>(levando la mazza)</i>. — Mascalzone!
</p>

<p>
<span class="smcap">Luigi.</span> — A mio padre?
</p>

<p class="stagedir">
(abbranca Bonaventura che lascia cadere la mazza e va a
buttarlo fuori della porta in fondo).
</p>

<p>
<span class="smcap">Bobi</span>
</p>

<p class="stagedir">
(raccolta subito la mazza di Bonaventura, la nasconde inosservato
sotto l'abito).
</p>

<p>
<span class="smcap">Nanni.</span> — A noi due!
</p>

<p class="stagedir">
(vuol prendere un ferro sul deschetto per avventarsi sopra
Andrea — le donne strillando vi si oppongono, e Nanni si
appiglia a buttare addosso agli altri tutte le ciabatte che
trova attorno al deschetto istesso, mentre il sipario cala
rapidamente).
</p>

<p class="pad2 center large">
FINE DELL'ATTO SECONDO.
</p>
</div>

<div class="chapter">
<p>
<span class="pagenum" id="Page_44">[44]</span>
</p>

<h2><a id="terzo"></a>
ATTO TERZO
</h2>

<h3>
SCENA I.
</h3>

<p class="pers">
<i><span class="upright">NANNI</span> solo, che si aggira qua e là nella stanza in atto di chi
cerca qualche cosa con agitazione. Sull'armadio, il paniere di
Bobi, posato in modo che si vegga che dentro non c'è nulla
più del tovagliolo.</i>
</p>

<p>
<span class="smcap">Nanni.</span> — Benedetta, benedetta l'anima di mia suocera!
Anche a me, anche a me la stessa apparizione, lo stesso sogno!
T'ho aspettato trent'anni, ma sei venuta, e ti perdono
tutto quel che ho patito. <i>(apre l'armadio)</i> Qui non c'è più
nulla. <i>(va dietro il paravento)</i> Un saccone di foglie, una
seggiola con tre gambe. <i>(scende)</i> Possibile che non ci sia
più mezzo di far quattrini? Oh! bisogna che a qualunque
costo io ne trovi ancora, poichè questa giuocata ha da rifarmi
di tutte quante le altre!
</p>

<h3>
SCENA II.
</h3>

<p class="pers">
<i><span class="upright">BOBI</span> dal fondo. <span class="smcap">Detto.</span></i>
</p>

<p>
<span class="smcap">Nanni.</span> — Ebbene?
</p>

<p>
<span class="smcap">Bobi.</span> — Sono stato in tutte le botteghe qui attorno; ma
non c'è nessuno che voglia prestarmi un quattrino.
</p>

<p>
<span class="smcap">Nanni.</span> — Ve ne pentirete, razza di cani... Avete da crepare
tutti d'invidia!
</p>

<p>
<span class="smcap">Bobi.</span> — Spicciati, che manca meno d'un'ora a mezzogiorno.
</p>

<p>
<span class="smcap">Nanni.</span> — Sì, sì, cerchiamo, pensiamo... Su, inventa tu
qualcosa per far quattrini...
</p>

<p>
<span class="smcap">Bobi.</span> — Sì giusto, è tanto facile! Ad ogni modo una
bella giocata sugli stessi numeri della tua suocera l'hai portata
ieri sera...
</p>

<p>
<span class="smcap">Nanni.</span> — Ma non capisci che si tratta di diventare un
signore davvero? Che stanotte è apparsa anche a me? Che
<span class="pagenum" id="Page_45">[45]</span>
m'ha detto le stesse stessissime parole dette a mia moglie la
notte passata?
</p>

<p>
<span class="smcap">Bobi.</span> — E non canzono! Non t'ho mai visto così persuaso!
</p>

<p>
<span class="smcap">Nanni.</span> — Persuaso? Sono convinto, sono sicuro! No, no,
non si dà per nulla un caso così straordinario, un caso che
non succede due volte in cent'anni! O povera anima, tu mi
rendi bene per male... ma lascia fare a me: se sei in purgatorio,
ti farò dire tante messe che andrai in paradiso a vapore.
</p>

<p>
<span class="smcap">Bobi.</span> — In prima classe... Senti, se sei così sicuro, perchè
non vendi i tuoi ferri?
</p>

<p>
<span class="smcap">Nanni.</span> — Gli arnesi del povero babbo? I ferri del mio
mestiere? No davvero!
</p>

<p>
<span class="smcap">Bobi.</span> — Ah! Ah! Sei sicuro di vincere e pensi ancora a
fare il ciabattino?
</p>

<p>
<span class="smcap">Nanni.</span> — È vero... Se si potessero soltanto impegnare?
</p>

<p>
<span class="smcap">Bobi.</span> — Di qua al Monte e tornare in mezz'ora? Nemmeno
se si trattasse della vita!
</p>

<p>
<span class="smcap">Nanni.</span> — E allora vadano anche loro! Prendi tutto, corri
dal rigattiere qui vicino e poi subito al botteghino che ci
sarò anch'io; ma spicciati, per carità!
</p>

<p>
<span class="smcap">Bobi.</span> — Uff! se non fosse per finire questa vitaccia scellerata!
<i>(va al fondo e poi si ferma)</i>. Ah! sai che ho paura
che tu giuochi troppo in una volta?
</p>

<p>
<span class="smcap">Nanni.</span> — E Cecco l'arrotino?
</p>

<p>
<span class="smcap">Bobi.</span> — È vero. Oh! il cavaliere per la mazza.
</p>

<p>
<span class="smcap">Nanni.</span> — L'hai presa tu dunque?
</p>

<p>
<span class="smcap">Bobi.</span> — Presa? l'ho trovata.
</p>

<p>
<span class="smcap">Nanni.</span> — Ma in casa mia...
</p>

<p>
<span class="smcap">Bobi.</span> — Mi daresti torto?
</p>

<p>
<span class="smcap">Nanni.</span> — No... no... non perder tempo... Va... gli dirò
che torni... che vada al diavolo!
</p>

<h3>
SCENA III.
</h3>

<p class="pers">
<i><span class="upright">BONAVENTURA</span> dal fondo. <span class="smcap">Detti.</span></i>
</p>

<p>
<span class="smcap">Bonav.</span> — La mia mazza?
</p>

<p>
<span class="smcap">Bobi.</span> — Non ha sentito, signor cavaliere? <i>(via dal fondo
coll'involto)</i>.
</p>

<p>
<span class="pagenum" id="Page_46">[46]</span>
<span class="smcap">Nanni.</span> — La torni; avrà la sua mazza.
</p>

<p>
<span class="smcap">Bonav.</span> — Badate che non scherzo, e che sono deciso, se
non mi viene restituita dentr'oggi, a fare tutti i passi necessari
presso le autorità...
</p>

<p>
<span class="smcap">Nanni.</span> — La si cheti e non incomodi le autorità che in
giornata la sua mazza le sarà resa... o pagata da me.
</p>

<p>
<span class="smcap">Bonav.</span> — Da voi? Sapete che vale quaranta lire?
</p>

<p>
<span class="smcap">Nanni.</span> — Ah! Ah! quaranta lire!... La vada tranquillo,
e la torni; vedrà la mazza o le sue quaranta lire, e vedrà
anche meglio, molto meglio!
</p>

<p>
<span class="smcap">Bonav.</span> — E voi vedrete peggio, se credete di aggiungere
al danno le beffe! (Parla di quaranta lire, lui, come io di
quaranta centesimi!... pagliaccio!) <i>(esce dal fondo)</i>.
</p>

<p>
<span class="smcap">Nanni.</span> — Poverone! per quaranta miserabili lirette! Ah!
non so quanto Bobi potrà ricavarci da quei ferri, ma sarà
sempre poco! Bisogna che io porti tutto quello che è possibile:
che monta se ora do per un soldo ciò che ne vale cento,
quando fra poco quel soldo diventerà un migliaio di lire? Ah!
tutti i giornali hanno da parlare di me. A proposito, i soldi
di Oreste! Io non ci pensava! <i>(apre un cassettino nell'armadio
e ne prende una vecchia borsa)</i> Sono pochi soldi, ma
in questo momento sono un patrimonio...
</p>

<h3>
SCENA IV.
</h3>

<p class="pers">
<i><span class="upright">ORESTE</span> dal fondo, soffiandosi sulla dita e saltando
per cacciare il freddo. <span class="smcap">Detto.</span></i>
</p>

<p>
<span class="smcap">Oreste.</span> — (Questo è un freddo proprio da batter le gazzette!
Che cosa fa mio padre?) Ah! i soldi del giornale tu
prendi?
</p>

<p>
<span class="smcap">Nanni.</span> — Senti, moccolino; tu sai se ti voglio bene...
</p>

<p>
<span class="smcap">Oreste.</span> — Oh! per saperlo non lo so, ma lo vedo e lo
sento! Dammi quei soldi.
</p>

<p>
<span class="smcap">Nanni.</span> — Aspetta; finora non ho mai potuto fare una bella
vincita, ma ora...
</p>

<p>
<span class="smcap">Oreste.</span> — Se l'hai fatta, non hai bisogno di quei soldi.
<span class="pagenum" id="Page_47">[47]</span>
Dammeli che è tardi, e se non corro, oggi resto senza <i>Opinioni</i>!
<i>(forte)</i> Voglio i miei soldi.
</p>

<p>
<span class="smcap">Nanni</span> <i>(turandogli la bocca)</i>. — Zitto che svegli la mamma!
</p>

<p>
<span class="smcap">Oreste.</span> — Che importa a te della mamma!
</p>

<p>
<span class="smcap">Nanni</span> <i>(minacciandolo)</i>. — Vuoi chetarti, birbaccione?
</p>

<p>
<span class="smcap">Oreste.</span> — Io un birbaccione? Forse perchè in questa casa
senza di me non si mangia, e nemmeno te, sai, che non sei
altro che il babbo; bella fatica!
</p>

<p>
<span class="smcap">Nanni.</span> — Bada, veh!
</p>

<p>
<span class="smcap">Oreste.</span> — Oh! io sono stufo di voi altri, cominciando
da te! Ma lascia fare, vedrai dove si andrà a finire! La
mamma all'ospedale, Renzina con quell'altre... e io... <i>(coi
polsi in croce, rompendo in uno scroscio di pianto)</i> io in
fondo a via Ghibellina!
</p>

<p>
<span class="smcap">Nanni.</span> — Zitto, ti dico!... Vieni qui, via! Senti; hai appetito?
Vuoi andarti a divertire?
</p>

<p>
<span class="smcap">Oreste</span> <i>(cessando subito di strillare)</i>. — Che si domandano
queste cose?
</p>

<p>
<span class="smcap">Nanni.</span> — Bene... (Dieci... no... sarebbero troppi...) prendi,
va a comprarti da colazione... corri...
</p>

<p>
<span class="smcap">Oreste.</span> — Quattro soldi per levarmi l'appetito e per divertirmi?
Quanti ne ho da risparmiare?
</p>

<p>
<span class="smcap">Nanni.</span> — Via, eccone un altro... (del papa...); ma spicciati,
per mille ciabatte!
</p>

<p>
<span class="smcap">Oreste.</span> — Non mi dai nulla per la sorella e per la
mamma?
</p>

<p>
<span class="smcap">Nanni.</span> — Ne darò anche a loro, ma vai...
</p>

<p>
<span class="smcap">Oreste.</span> — Di sicuro?
</p>

<p>
<span class="smcap">Nanni.</span> — Che ti ho già detto bugie io?
</p>

<p>
<span class="smcap">Oreste.</span> — Tutti i venerdì.
</p>

<p>
<span class="smcap">Nanni.</span> — Che c'entra il venerdì?
</p>

<p>
<span class="smcap">Oreste.</span> — Il venerdì è la vigilia del sabato, sor nesci...
Il venerdì: vedrai domani che vincita! che regali! Il sabato:
tanto di muso, bolletta completa, e in fatto di regali... moccoli
e scapaccioni a tutto spiano!
</p>

<p>
<span class="smcap">Nanni.</span> — (Figlio d'un cane, com'è nato cogli occhi aperti!)
Ebbene tu hai ragione; ma ora sono finiti i moccoli e gli
scapaccioni!
</p>

<p>
<span class="smcap">Oreste.</span> — Sì? Ma anche le mie ciabatte son finite!
</p>

<p>
<span class="pagenum" id="Page_48">[48]</span>
<span class="smcap">Nanni</span> <i>(ridendo)</i>. — Tu sei figlio d'un ciabattino!
</p>

<p>
<span class="smcap">Oreste.</span> — Ebbene io ti crederò quando me n'avrai dato
un paio di buone... Fino allora crederò alle tue parole come
ai giornali che vendo! <i>(corre via dal fondo)</i>.
</p>

<p>
<span class="smcap">Nanni.</span> — Bel rispetto! Ma che m'abbia i quattrini della
quaderna, e poi anche tu t'ha a parlare in altro modo, monellaccio!
A proposito, li potrò pigliare in giornata? Se il
governo per un accidente non avesse quattrini sufficienti?
</p>

<h3>
SCENA V.
</h3>

<p class="pers">
<i><span class="upright">FIORENZA</span> dal fondo. <span class="smcap">Detto</span>.</i>
</p>

<p>
<span class="smcap">Fior.</span>
</p>

<p class="stagedir">
(va con premura a guardare nell'armadio se ci sono ancora i
denari dei giornali).
</p>

<p>
<span class="smcap">Nanni.</span> — Vado dal Ministro, e se mi dà un acconto e
un buon pegno, gli faccio credito.
</p>

<p>
<span class="smcap">Fior.</span> <i>(a Nanni che fa il nesci coprendo colla persona il
bischetto)</i>. — È già andato via Oreste?
</p>

<p>
<span class="smcap">Nanni.</span> — Ora: non so come tu non l'abbia visto.
</p>

<p>
<span class="smcap">Fior.</span> — (Bisognerà dirlo a Luigi... che umiliazione! Ma
per la mamma!) <i>(s'avvia al fondo)</i>.
</p>

<p>
<span class="smcap">Nanni.</span> — (Non vorrei che incontrasse Bobi) Renza, va
dalla mamma che t'ha chiamata poc'anzi.
</p>

<p>
<span class="smcap">Fior.</span> — Sai... per l'ospedale... ci vorrebbe l'attestato di
un medico... Non è una malattia acuta, mi hanno detto, e
sarà difficile che la vogliano ricoverare; ma io direi di portarla
con una carrozza... quando l'avranno veduta... Mi dai
ascolto?
</p>

<p>
<span class="smcap">Nanni.</span> — Una carrozza, hai detto... Sicuro, una carrozza
ci vorrebbe; ma aspettiamo ancora...
</p>

<p>
<span class="smcap">Fior.</span> — No, subito, prima che stia peggio; e poi questa
mattina par fatto apposta: in casa non c'è rimasto neanche
una crosta di pane!
</p>

<p>
<span class="smcap">Nanni.</span> — Senti, aspetta almeno un paio d'ore.
</p>

<p>
<span class="smcap">Fior.</span> — Fino all'estrazione dei numeri, non è vero? No,
non voglio, non posso dirti nulla! <i>(s'avvia alla destra)</i>. Se
la Vergine non mi aiuta, io ho paura d'impazzire! <i>(via a
destra)</i>.
</p>

<p>
<span class="pagenum" id="Page_49">[49]</span>
<span class="smcap">Nanni.</span> — La Vergine! l'ho pregata tante volte, ma non
me l'ha mai fatta la grazia che le chiedeva!... È vero che
è anche un bel pezzo che non le si accende più il lumicino...
Ah! se ella me la facesse oggi la grazia e tutta intera! Ma
come posso averla intera, se la posta è ancora piccina? Oh
che idea! Il rigattiere qui vicino me l'ha chiesta tante volte... — No...
no... sarebbe un sacrilegio! — Un sacrilegio? Se ne
facessi fare un'altra, più grande, più bella, come quella della
Seggiola, con sotto un bel altarino di marmo, con tre o
quattro lampade... anzi, sei... una più di quella che ne ha
cinque... Ah! sì, sì, questa è la mia salvezza, questa è la
mia fortuna! <i>(sale sopra una seggiola e stacca il quadro
dalla parete)</i> Presto che non mi veda la figliuola o la moglie...
Loro ignoranti non capirebbero che non è la Madonna
ch'io vendo, Dio me ne guardi! è solamente la cornice! <i>(la
bacia con rispetto)</i> Abbi pazienza, Madonnina bella e santa;
ma io ti vendo!...
</p>

<h3>
SCENA VI.
</h3>

<p class="pers">
<i><span class="upright">FIORENZA</span> dalla destra. <span class="smcap">Detto.</span></i>
</p>

<p>
<span class="smcap">Fior.</span> — Riposa, grazie al cielo, <i>(vede Nanni)</i> (Che fa?)
</p>

<p>
<span class="smcap">Nanni</span> <i>(scendendo)</i>. — Ora, corriamo dal rigattiere.
</p>

<p>
<span class="smcap">Fior.</span> — Dove vai? <i>(lo trattiene)</i>
</p>

<p>
<span class="smcap">Nanni</span> <i>(determinato di troncare ogni indugio)</i>. — A venderla.
</p>

<p>
<span class="smcap">Fior.</span> — Per giocare al lotto?
</p>

<p>
<span class="smcap">Nanni.</span> — Sì.
</p>

<p>
<span class="smcap">Fior.</span> — Non hai giuocato ieri sera?
</p>

<p>
<span class="smcap">Nanni.</span> — Non basta.
</p>

<p>
<span class="smcap">Fior.</span> — Non ti ho detto che la mamma?...
</p>

<p>
<span class="smcap">Nanni.</span> — Fra un'ora sarà guarita.
</p>

<p>
<span class="smcap">Fior.</span> — Babbo, io so che è male mancare di rispetto al
padre; ma non mi mettere nel caso di farti fare il viso rosso
dinanzi alla tua figliuola, te ne scongiuro!
</p>

<p>
<span class="smcap">Nanni.</span> — Lasciami, tu non sai quello che c'è qui.
</p>

<p>
<span class="smcap">Fior.</span> — Se c'è un cuore, guarda, io ti lascio libero... ma
<span class="pagenum" id="Page_50">[50]</span>
senti poche parole... Non ti dirò che per soccorrere la famiglia
io ho venduto tutte quelle cose di cui una ragazza si
disfà più malvolentieri. Ieri ho impegnato anche il mio anello
di fidanzata!... Peggio, dopo la scenata fatta ad Andrea, io
non ho più lavoro, non so che sarà di me, della mamma, del
mio fratello; eppure io non piango... per amore della mamma!
Oh! la mamma! Ma sai che cosa mi ha detto or ora tutta
tremante in un orecchio?... M'ha detto quella parola che non
dicono che i bambini: ho fame!... Ora, babbo, se qui hai
qualche cosa... vai... vai... vai pure a giocare!
</p>

<p class="stagedir">
(dà in uno scoppio di pianto nascondendo il volto sul petto
di Nanni).
</p>

<p>
<span class="smcap">Nanni</span> <i>(commosso suo malgrado)</i>. — Sì, sì, tu hai ragione!...
Sono tutto quello che vuoi... un disgraziato... un birbante!
Ma oggi... oggi gioco tutto quello che mi resta, perchè sento,
com'è vero che sono vivo, che questa volta la fortuna è dalla
mia; perchè sento che io potrò finalmente asciugare tutte le
vostre lagrime, farvi dimenticare tutto quello che è successo,
farvi tutti ricchi, felici, onorati!... Ma guardami: vedi che
lucciconi ho agli occhi? Io capisco che tu hai tutte le ragioni
del mondo, eppure sento una voce che mi dice: resisti, Nanni;
coraggio! non aver paura che ti piglino per un uomo cattivo,
per un padre senza cuore, perchè se tu non resistessi, fra
un'ora i primi a darti addosso sarebbero i tuoi figliuoli! Alle
corte, io sono sicuro di vincere come sono sicuro... della tua
onestà, posso dire di più?!
</p>

<p>
<span class="smcap">Fior.</span> — Ma la mamma ha urgente bisogno di assistenza,
di cure, di medico!... Dammi quel quadro; il rigattiere lo
vuole comprare, e se è male venderlo per giocare, non lo
sarà per soccorrere la madre.
</p>

<p>
<span class="smcap">Nanni.</span> — Ma figliuola mia, è il male di un'ora, di pochi
momenti!
</p>

<p>
<span class="smcap">Fior.</span> <i>(con un grido)</i>. — La mamma ha fame!
</p>

<p>
<span class="smcap">Nanni.</span> — Ma che cerco di diventar ricco solamente per
me?... <i>(svincolandosi)</i> Ah! via, via... tu mi rovineresti!
</p>

<p>
<span class="smcap">Fior.</span> — Ebbene, voi andate a giuocare la salvezza di
mia madre... io andrò dal cavaliere.
</p>

<p>
<span class="smcap">Nanni</span> <i>(fermandosi)</i>. — Che?
</p>

<p>
<span class="smcap">Fior.</span> — Voi volete salvarla colla colpa e la uccidete; io
<span class="pagenum" id="Page_51">[51]</span>
colla colpa la salverò!... Dio giudicherà chi sia più colpevole
di noi due!
</p>

<p>
<span class="smcap">Nanni.</span> — Fiorenza! <i>(veduto al fondo comparire Luigi,
esclama con gioia vivissima:)</i> No che non lo farai, perchè
tu gli vuoi troppo bene!
</p>

<p class="stagedir">
(via dal fondo precipitosamente, mentre Fiorenza si abbandona
sopra una seggiola)
</p>

<p>
<span class="smcap">Fior.</span> — Dio mio, voi m'abbandonate!
</p>

<h3>
SCENA VII.
</h3>

<p class="pers">
<i><span class="upright">LUIGI</span> dal fondo. <span class="smcap">Detta.</span></i>
</p>

<p>
<span class="smcap">Luigi.</span> — Fiorenza, sono venuto da voi in fretta per salutarvi.
Mio padre mi manda sopra Pistoia per impiantarvi
l'officina da stipettaio... Ma perchè piangete? Che è accaduto,
Fiorenza? Non mi dite nulla?
</p>

<p>
<span class="smcap">Maria</span> <i>(fuori di scena dalla destra)</i>. — Sei tornata, Renzina?
</p>

<p>
<span class="smcap">Fior.</span> — Sì, venite, venite, mamma... <i>(le va incontro)</i>
</p>

<h3>
SCENA VIII.
</h3>

<p class="pers">
<i><span class="upright">MARIA</span> dalla destra. <span class="smcap">Detti.</span> Poi subito <span class="upright">ORESTE</span> dal fondo.</i>
</p>

<p>
<span class="smcap">Fior.</span> <i>(a Luigi)</i>. — Guardatela... come s'è ridotta!
</p>

<p>
<span class="smcap">Luigi.</span> — Ah! Nanni disgraziato!
</p>

<p>
<span class="smcap">Oreste.</span> — Mamma, Fiorenza, preparatevi ad una grande
sorpresa.
</p>

<p>
<span class="smcap">Maria.</span> — Hai venduto tutti i giornali, sia lodato il cielo!
<i>(sottovoce a Fiorenza)</i> Fiorenza, va subito, sai, non reggo più!
</p>

<p>
<span class="smcap">Oreste.</span> — Non ho venduto nulla; non ho più un giornale
a mia disposizione... Sono senza fondi!
</p>

<p>
<span class="smcap">Fior.</span> — Li hai dati al babbo?
</p>

<p>
<span class="smcap">Oreste.</span> — Non li ho dati, me li ha sgraffignati; e perchè
non gridassi, mi ha dato cinque soldi; ma li ho spesi bene,
sai: mi sono ricordato che vi piacciono tanto le mele more...
<i>(ne porge a Maria)</i>
</p>

<p>
<span class="pagenum" id="Page_52">[52]</span>
<span class="smcap">Luigi.</span> — No, Maria, mi raccomando, vi farebbero male.
</p>

<p>
<span class="smcap">Maria.</span> — Lasciate andare... non ho altro... e sono ancora
a digiuno! <i>(mangia avidamente qualche boccone e ne rimane
ingozzata)</i>
</p>

<p>
<span class="smcap">Luigi.</span> — Ma Fiorenza, perchè non mi avete detto nulla?
E se anche non volevate ricorrere a me, non c'era più nulla
in casa? <i>(accortosi della disparizione dei ferri sul bischetto)</i>
Anche i ferri!
</p>

<p>
<span class="smcap">Maria.</span> — Vergine santa! <i>(non vedendo più il quadro,
smarrita)</i> Figlia mia! Guarda! Anche la Madonna!!
</p>

<p>
<span class="smcap">Oreste.</span> — Sarà andata anche lei da Gesù pietoso!
</p>

<p>
<span class="smcap">Fior.</span> <i>(si è nascosto il volto fra le mani)</i>
</p>

<p>
<span class="smcap">Luigi</span> <i>(va al fondo per uscire)</i>. — A me!
</p>

<h3>
SCENA IX.
</h3>

<p class="pers">
<i><span class="upright">ANDREA</span> dal fondo. <span class="smcap">Detti.</span></i>
</p>

<p>
<span class="smcap">Andr.</span> — Che fai tu qui, Luigi?
</p>

<p>
<span class="smcap">Luigi.</span> — Venite, padre mio, e guardate... Fino i ferri
del suo mestiere ha venduto, e loro non hanno nulla da sdigiunarsi!
</p>

<p>
<span class="smcap">Fior.</span> — Non ho nulla da dare alla mamma... <i>(buttandosi
nelle braccia di Maria, singhiozzando)</i> null'altro che le
mie lagrime!...
</p>

<p>
<span class="smcap">Andr.</span> <i>(buttando via la mela strappata a Maria, che poi
Oreste raccoglie)</i> O per Diana, questo è troppo, mio caro
Nanni! Luigi, corri a casa, aggiungi altre provvisioni alle
tue e poi qui subito con una carrozza...
</p>

<p>
<span class="smcap">Luigi.</span> — Corro! <i>(via correndo dal fondo)</i>
</p>

<p>
<span class="smcap">Andr.</span> — Fiorenza, volete bene voi a vostra madre? ne
volete al mio Luigi?
</p>

<p>
<span class="smcap">Fior.</span> — E me lo domandate?
</p>

<p>
<span class="smcap">Andr.</span> — Maria, vi sta a cuore la vostra salute?
</p>

<p>
<span class="smcap">Maria.</span> — Non per me, per loro...
</p>

<p>
<span class="smcap">Andr.</span> — E siete contenta che la vostra figliuola sposi il
mio Luigi, e che Oreste impari un mestiere?
</p>

<p>
<span class="pagenum" id="Page_53">[53]</span>
<span class="smcap">Maria.</span> — Oh! non dite altro, Andrea; io non credo più
alla felicità.
</p>

<p>
<span class="smcap">Andr.</span> — Ebbene, se è vero che vi prema la vostra famiglia,
se credete che io vi voglia fare del bene, su pigliate
le vostre robe e via con noi per Pistoia.
</p>

<p>
<span class="smcap">Maria, Oreste, Fior.</span> — A Pistoia?
</p>

<p>
<span class="smcap">Andr.</span> — Sì, alla mia officina; ma via, prima che avvenga
peggio e subito; altrimenti vi pianto e chi s'è visto, s'è visto.
</p>

<p>
<span class="smcap">Fior.</span> — Oh! Andrea, Dio vi ricompenserà!
</p>

<p>
<span class="smcap">Maria.</span> — (E il mio Nanni?)
</p>

<h3>
SCENA X.
</h3>

<p class="pers">
<i><span class="upright">LUIGI</span> dal fondo, correndo. <span class="smcap">Detti.</span></i>
</p>

<p>
<span class="smcap">Luigi.</span> — La carrozza è fuori colle provvisioni...
</p>

<p class="stagedir">
(scrive due righe sopra un foglio del suo taccuino, lo stacca
e lo piega sollecito senza essere veduto dagli altri).
</p>

<p>
<span class="smcap">Fior.</span> — Signor Andrea, noi verremo con voi; ma poichè
siete così generoso, fatemi ancora un favore, ve ne prego per
mio padre...
</p>

<p>
<span class="smcap">Andr.</span>
</p>

<p class="stagedir">
(parla con Fiorenza e con Luigi che esce poscia nuovamente dal
fondo).
</p>

<p>
<span class="smcap">Maria</span> <i>(fra sè)</i>. — (Ma il mio povero Nanni? Che non
l'ho a vedere mai più?... Me ne ha fatto vedere di brutte
assai... ma ora... no... non lo posso abbandonare così... come
un cane!)
</p>

<p>
<span class="smcap">Andr.</span> — Fiorenza, voi avete un bel cuore e una buona
testa! Siete pronte?
</p>

<p>
<span class="smcap">Fior.</span> — Non ho più nulla, io.
</p>

<p>
<span class="smcap">Oreste.</span> — O che saranno di moda a Pistoia questi?
</p>

<p class="stagedir">
(mostra inginocchiato un paio di calzoni rattoppati che ha tolto
dall'armadio e sta per involgere nella pezzuola che ha
disteso sul pavimento, con altri stracci e scarpe rotte).
</p>

<p>
<span class="smcap">Luigi</span> <i>(viene dal fondo a posare due involti sul deschetto)</i>. — È
stato fatto subito: se la intenderanno con voi tutti e due.
</p>

<p>
<span class="smcap">Andr.</span> — Bene, bene. Fiorenza, ciò che desideravate è lì
sul bischetto.
</p>

<p>
<span class="smcap">Fior.</span> <i>(ad Andrea)</i>. — Grazie per noi e per lui, e possano
<span class="pagenum" id="Page_54">[54]</span>
ricordargli la sua famiglia ed inspirargli il bisogno del
nostro amore! (Resterà solo, poveretto! abbandonato a sè...
Se io rimanessi? — Ma la mamma!... Oh! mi sento spezzare
il cuore!) <i>(colpi di frusta al di fuori)</i>
</p>

<p>
<span class="smcap">Andr.</span> — Andiamo via subito: ecco il legno.
</p>

<p>
<span class="smcap">Oreste.</span> — (Ma se il babbo vincesse, io non avrei più ad
imparare un mestiere.....) Andrea, io voglio troppo bene al
babbo per lasciarlo, e poi non ho gusto io ad andare in montagna
coi passerotti!
</p>

<p>
<span class="smcap">Andr.</span> — Coi ragazzi che vogliono fare i cattivi, io faccio
così... <i>(lo piglia per un orecchio)</i> lesto a cassetta subito!
</p>

<p>
<span class="smcap">Oreste.</span> — Subito! Subito! ho detto per chiasso! <i>(colpi
di frusta di fuori)</i> Se non vo in carrozza oggi, non ci vo
mai più!
</p>

<p>
<span class="smcap">Maria.</span> — Ma Renzina, non lo possiamo lasciare così tuo
padre!
</p>

<p>
<span class="smcap">Fior.</span> — O mamma, io non soffro meno di te; ma se tu
non volessi venire, io ti porterei via fra le mie braccia...
<i>(marcato)</i> perchè è dallo strazio del suo cuore soltanto che
può venire la sua salvezza!
</p>

<p>
<span class="smcap">Andr.</span> — Ah! voi mi avete indovinato; finalmente!
</p>

<p class="stagedir">
(Maria non può tuttavia staccarsi dalla casa dove ha sofferto
tanto, e dato un lungo sguardo al bischetto, come se vi
vedesse il suo Nanni, prorompe in amarissimo pianto; ma
Fiorenza e gli altri le fanno dolce violenza, e così escono
tutti dal fondo).
</p>

<h3>
SCENA XI.
</h3>

<p class="pers">
<i><span class="upright">BOBI</span> dal fondo colla mazza di Bonaventura,
dopo usciti gli altri.</i>
</p>

<p>
<span class="smcap">Bobi.</span> — Oh! Che occhiataccie! Pare che mi vogliano
mangiare! Dove vanno, in legno? Alla Stazione? — Nanni
non è ancora tornato... Bisognerà restituire questa mazza...
Oh ecco giusto il cavaliere!... Mi sarebbe piaciuto di più fargliela
dare da Nanni.
</p>

<p>
<span class="pagenum" id="Page_55">[55]</span>
</p>

<h3>
SCENA XII.
</h3>

<p class="pers">
<i><span class="upright">BONAVENTURA</span> dal fondo. <span class="smcap">Detto.</span></i>
</p>

<p>
<span class="smcap">Bonav.</span> — Dov'è Nanni?
</p>

<p>
<span class="smcap">Bobi.</span> — Non è ancora tornato; ma mi ha detto di darle
questa mazza... È forse sua?
</p>

<p>
<span class="smcap">Bonav.</span> <i>(pigliandola)</i>. — Me lo domanda! — Ma ci manca
il pomo, ed era d'oro!
</p>

<p>
<span class="smcap">Bobi.</span> — Ah! c'era un pomo d'oro? To' io non ne ho visti
di pomi d'oro, com'è vero che sono un galantuomo!
</p>

<p>
<span class="smcap">Bonav.</span> — Voi! Ma già doveva prevederlo! (E me la
merito!) <i>(si avvia)</i>
</p>

<p>
<span class="smcap">Bobi.</span> — Un momento! Scusi, se mi avesse trovato quel
certo impiego, sa, quell'impiego senza lavoro...
</p>

<p>
<span class="smcap">Bonav.</span> — Ne conosco uno che farebbe proprio per voi!
</p>

<p>
<span class="smcap">Bobi.</span> — Chissà che io non glie lo trovi il suo pomo d'oro...
E sarei pagato, mantenuto, alloggiato?
</p>

<p>
<span class="smcap">Bonav.</span> — Sì, sopratutto alloggiato!
</p>

<p>
<span class="smcap">Bobi.</span> — Oh! dove? dove?
</p>

<p>
<span class="smcap">Bonav.</span> — Alle Murate! <i>(via dal fondo)</i>
</p>

<p>
<span class="smcap">Bobi.</span> — Maledettone! <i>(al fondo ove accompagnò Bonaventura)</i>
Ah! ecco Nanni; ma come gli è avvilito! Ho bell'e
capito: lasciamolo sfogare!
</p>

<p class="stagedir">
(si ritira un momento nel vicolo dietro il paravento per uscirne
appena entrato Nanni in iscena)
</p>

<h3>
SCENA XIII.
</h3>

<p class="pers">
<i><span class="upright">NANNI</span> pallidissimo, in disordine, dal fondo.</i>
</p>

<p>
<span class="smcap">Nanni.</span> — No, non è possibile, senza un tranello, senza
una congiura!... Nemmeno uno! e sono numeri portati da una
morta di casa, portati e ripetuti due volte! e per paura che
il venerdì continuasse a portarmi disgrazia, giocati anche di
sabato!... Nemmeno uno solo! È stato un furto... Ma che furto!
Me li pigliano dalle tasche, non posso difendermi e mi piantano
<span class="pagenum" id="Page_56">[56]</span>
un coltello nel cuore! Assassini! Possiate soffrire tutto
quello che soffro io... di più è impossibile! <i>(si abbandona sopra
la seggiola presso il tavolo di Fiorenza)</i> Ora come farò
ad andare davanti alla moglie ed alla figliuola? Io che le
voleva far ricche... io che discorreva di scialli, di vetture, di
pranzi alla Luna... sì, giusto alla Luna! Fuori di casa, non
hai pagato la pigione! Maria allo spedale; e tu, Fiorenza,
se non vuoi morire di fame, vai... vai dal cavaliere! A tuo
padre non resta più nulla, nemmeno i ferri del suo mestiere!
O che pazzo! Che pazzo scellerato! E come riderà Andrea,
come riderà! No, no, non ridete; sono troppo disgraziato! Non
dite nulla, che adesso capisco tutto da me! — Ma oggi, domani,
come potrò provvedere alle mie creature?... Oh! è dura, mi si
stringe il cuore al pensarlo; ma pure converrà ricorrere ad
Andrea! Sì, è giusto che mi umilii; andrò da lui, ma non
solo, con Fiorenza... le vuole tanto bene!.. E la moglie e la
figliuola, quando mi vedranno in questo stato, non mi diranno
nulla, capiranno che sono anche troppo castigato! <i>(chiamando
con voce fioca)</i> Fiorenza! Fiorenza! <i>(più forte)</i> Fiorenza! Non
mi risponde? che non sia in casa? Maria? sul lettuccio d'Oreste?
<i>(va rapidamente a dare uno sguardo dietro il paravento)</i>
No... è ancora di là... <i>(esce per un istante dalla destra;
e poi ritorna)</i> Nessuno... Ah! da Luigi, da Andrea;
<i>(s'avvia al fondo)</i> non avevano più nulla da sdigiunarsi, le
povere creature!
</p>

<h3>SCENA XIV ED ULTIMA.</h3>

<p class="pers">
<i><span class="upright">BOBI</span> appare al fondo fumando. <span class="smcap">Detti.</span></i>
</p>

<p>
<span class="smcap">Bobi.</span> — Dove vai? Sono andati via tutti con Andrea e
Luigi, in legno, per la Stazione.
</p>

<p>
<span class="smcap">Nanni.</span> — Per la Stazione! Per dove?
</p>

<p>
<span class="smcap">Bobi.</span> — Vattel'a pesca, dove!
</p>

<p>
<span class="smcap">Nanni</span> <i>(dopo una pausa, sentendosi mancare, si lascia
cadere sopra una seggiola presso il tavolo)</i>. — Solo! abbandonato!
abbandonato da tutti! da tutti!
</p>

<p>
<span class="smcap">Bobi.</span> — Grazie!
</p>

<p>
<span class="smcap">Nanni.</span> — E avete avuto il coraggio, avete avuto la crudeltà,
<span class="pagenum" id="Page_57">[57]</span>
appena avete saputo la mia disgrazia, di piantarmi qui
solo... e siete le mie creature!
</p>

<p>
<span class="smcap">Bobi.</span> — Sono partiti prima della pubblicazione dei numeri,
sai!
</p>

<p>
<span class="smcap">Nanni.</span> — Ma che ci avete una spugna nel posto del cuore?
Siete restati con me, finchè c'era una speranza, e ora che
l'ho persa, ora che sono senza denari, senza roba e disperato,
ve ne andate!... Che marito! Che padre! È un poverone!
Non ha più nulla! Non vincerà più! È segnato dalla
sorte! Piantiamolo nella sua disperazione! Ah! avete fatto
bene ad andarvene senza vedermi... Vi avrei maledetti come
quelli che mi hanno rubato la mia quaderna!
</p>

<p>
<span class="smcap">Bobi.</span> — Hanno visto la posta troppo grossa — te l'aveva
detto — e subito via dalla ruota i tuoi numeri. Sfido io a
vincere! Sono cose, mondo cane, che non si vedono che nel
nostro paese! <i>(pausa)</i> Tu mi dirai: Cecco non vinse? e io ti
rispondo subito che di quando in quando lasciano fare una
gran vincita... La settimana scorsa toccò a Cecco; chissà che
quest'altra non tocchi a te... Sai che bisogna giocarli tre volte
i numeri buoni...
</p>

<p>
<span class="smcap">Nanni</span> <i>(con ira)</i>. — Mi parli di giocare a me che non so
che cosa potrò mangiare?
</p>

<p>
<span class="smcap">Bobi.</span> — Guarda, Nanni... <i>(gli mostra il pomo della mazza
dì Bonaventura)</i>
</p>

<p>
<span class="smcap">Nanni.</span> — Il pomo della mazza del cavaliere?
</p>

<p>
<span class="smcap">Bobi.</span> — Metà per uno da buoni amici.
</p>

<p>
<span class="smcap">Nanni.</span> — Te l'ho già detto che non è roba tua, e tu sai
chi è il padrone.
</p>

<p>
<span class="smcap">Bobi.</span> — Roba trovata me la tengo. Non li vuoi giuocare
altre due volte i tuoi numeri?
</p>

<p>
<span class="smcap">Nanni.</span> — A che oramai?
</p>

<p>
<span class="smcap">Bobi.</span> — A che? Per vendicarti della tua famiglia vincendo.
</p>

<p>
<span class="smcap">Nanni.</span> — Oh se fosse possibile!
</p>

<p>
<span class="smcap">Bobi.</span> — Una quaderna, e poi vedresti come tornerebbero
mogi, mogi! In ginocchio tutti, birbaccioni!
</p>

<p>
<span class="smcap">Nanni.</span> — Sì, in ginocchio, anime senza cuore; in ginocchio
dinanzi ai marenghi, voi che disprezzate vostro marito, voi
che abbandonate vostro padre! Oh! no, Fiorenza, no, Maria;
<span class="pagenum" id="Page_58">[58]</span>
voi avete ragione; io sono stato un cattivo padre, un cattivo
marito, vi ho dato cattivo esempio, vi ho fatto patir la fame!
<i>(va a buttarsi sul deschetto singhiozzando)</i>
</p>

<p>
<span class="smcap">Bobi.</span> — Che inverno piovoso quest'anno!
</p>

<p>
<span class="smcap">Nanni.</span> — Non mi resta che andare all'altro mondo! <i>(nel
toccare i due involti)</i> Che cosa sono questi involti? <i>(li apre)</i>
Ah! <i>(sorgendo con gioia grandissima)</i> I miei ferri!..... del
cuoio!... del lavoro!... <i>(come se parlasse alla sua famiglia,
inginocchiato dinanzi a lei)</i> Rizzatevi, rizzatevi e perdonatemi!...
</p>

<p>
<span class="smcap">Bobi.</span> — Che sei pazzo?
</p>

<p>
<span class="smcap">Nanni.</span> — No, no, è stata la mia figliuola: questo pensiero
non può venire che da lei... e Andrea l'ha contentata!...
Un biglietto... due righe... di Luigi... <i>(legge)</i> «Nanni... Mio
padre ha pensato di far venire con noi sui monti di Pistoia
la vostra famiglia. Se l'amate ancora, se sentite ancora
il desiderio di esser felice con essa, il vostro cuore vi
suggerirà quello che vi resta a fare». — Luigi — Luigi
che ho strapazzato! Andrea che ho offeso! <i>(bacia la lettera)</i>
Sì, sì che me lo suggerisce quello che mi resta a fare!
</p>

<p>
<span class="smcap">Bobi.</span> — Andarli a raggiungere?
</p>

<p>
<span class="smcap">Nanni.</span> — Non ora, quando ne sarò degno... ferri benedetti!
voi mi darete il pane, mi restituirete l'onore, mi farete
ancora felice! <i>(siede al deschetto e comincia a lavorare)</i> Comincio
a sentirmi meno disgraziato!
</p>

<p>
<span class="smcap">Bobi.</span> — E non giuocherai più?
</p>

<p>
<span class="smcap">Nanni.</span> — Lo spero... perchè alla mia età, lo sento ora,
più che delle ricchezze si ha bisogno d'aver d'intorno della
gente che ci voglia bene... e la sola lotteria in cui si è sicuri
di vincere tutte le settimane è il lavoro ed il risparmio!
</p>

<p>
<span class="smcap">Bobi.</span> — Meno male il risparmio; ma il lavoro! Sicchè io
posso filare?
</p>

<p>
<span class="smcap">Nanni.</span> — Padrone.
</p>

<p>
<span class="smcap">Bobi.</span> — Non vuoi la metà?
</p>

<p>
<span class="smcap">Nanni.</span> — La rifiuto.
</p>

<p>
<span class="smcap">Bobi.</span> — (Si converte quest'accidente!) A rivederci poi.
</p>

<p>
<span class="smcap">Nanni</span> <i>(senza collera, ma con fermezza)</i>. — Mai più!
</p>

<p>
<span class="smcap">Bobi</span> <i>(con stizza, viso a viso)</i>. — Sai che tu sei?... Un
asino!
</p>

<p>
<span class="pagenum" id="Page_59">[59]</span>
<span class="smcap">Nanni</span> <i>(balzando ad un tratto in piedi ed afferrandolo)</i> — Sì,
un asino, quando ti ho conosciuto e non ti ho mandato;
un asino quando ho dato retta ai tuoi consigli invece
che ai giusti rimproveri delle mie creature; un asino, sempre
un asino finchè io ti ho creduto amico e mi lasciava rubare
il mio tempo; ma non più ora, vivaddio, che m'avvedo del
precipizio in cui stava per cadere... e tu mi davi la spinta...
sì, tu, ladro!...
</p>

<p>
<span class="smcap">Bobi</span> <i>(balbettando)</i>. — Tu fai per chiasso, non è vero?
</p>

<p>
<span class="smcap">Nanni</span> <i>(con ira crescente)</i>. — Ladro! E tu vorresti che
io ti tenessi il sacco? Non ti basta che io sia povero... anche
disonorato mi vorresti!
</p>

<p>
<span class="smcap">Bobi.</span> — Nanni, quando la finisci questa burletta?
</p>

<p>
<span class="smcap">Nanni.</span> — Subito e per sempre!
</p>

<p class="stagedir">
(lo butta ginocchioni e tenendolo colla sinistra, colla destra
dà di piglio al martello o ad una forma sul deschetto)
</p>

<p>
<span class="smcap">Bobi</span> <i>(supplichevole)</i>. — Nanni!... Nanni!...
</p>

<p>
<span class="smcap">Nanni.</span> — No; la mia figliuola ne avrebbe rammarico...
Va, va a farti impiccare da un altro! <i>(gli dà uno spintone
e risiede al deschetto)</i>
</p>

<p>
<span class="smcap">Bobi</span> <i>(caduto ruzzoloni)</i>. — (Gli fa davvero, lui) <i>(rialzandosi)</i>
Dove l'hai messo il mio paniere ieri mattina?
</p>

<p class="stagedir">
(Nanni glie lo indica sull'armadio senza guardarlo, Bobi lo
piglia)
</p>

<p>
(Lavoro... Risparmio? È un codino!)
</p>

<p class="stagedir">
(mentre Nanni comincia a lavorare, Bobi dopo aver manifestato
la tentazione di avventarglisi alle spalle, ad uno
sguardo di Nanni esce prestamente dal fondo crollando le
spalle e gridando)
</p>

<p>
Gli escon di forno ora! Bollenti i pan di ramerino! Bollenti!
</p>

<p>
<span class="smcap">Nanni</span>
</p>

<p class="stagedir">
(sentito che Bobi si è allontanato, tira un gran respiro e comincia
a lavorare con attività, come non ha mai fatto. Quindi
mentre intona a mezza voce l'aria di una canzone popolare,
il sipario cade lentissimamente).
</p>

<p class="pad2 center large">
FINE DELLA COMMEDIA.
</p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
